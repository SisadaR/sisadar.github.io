---
layout: post
title: Martians- A Story of Civilization
author: sisada
image: assets/boardgames/etc/martians-a-story-of-civilization.jpg
categories: [board games]
tags: [bite size, กบไม่เล่น]
---
เป็นเกม mid-heavy อีกเกมหนึ่งที่ออกมาในช่วงดาวอังคารฟีเว่อร์ (คนล่ะเกมกับ First Martians: Adventures on the Red Planet ที่พัฒนามาจาก Robinson Crusoe นะ)

เริ่มจากกติกาเขียนได้**บัดซบ**มาก ขนาดเพื่อนผมอ่านมาแล้วถึงเวลาจริงเล่นแล้วมันขัดๆเลยต้องมารวมหัวช่วยกันวิเคราะห์คู่มือกันใหม่อยู่เกือบชั่วโมงก็ไม่เกิดผล เลยต้องยอมพ่าย ไปเปิดคลิปวิธีเล่นบน YouTube ดูตรงนั้นทีตรงนี้ที ถึงได้บางอ้อ เล่นต่อได้

Concept รวมๆก็คือเราไปตั้งรกรากบนดาวอังคาร ก็ต้องหาทางพัฒนาดาวกับเอาชีวิตรอดกันไป ในแง่คำว่า Civilization เกมนี้สอบตก ใส่มาทำไมไม่รู้ไม่ได้มีความรู้สึกเลยว่าสร้างอะไร ในเชิงธีมไม่ค่อยอินเท่าไ

แกนเกมเล่นแล้วนึกถึง Tzolk'in: The Mayan Calendar คือเราจะมีคนงาน 3 ตัว กับตานึงมี '**เวลา**' (action point) ให้ 3 หน่วย เวลาเอาตัวไปลงช่องไหนก็จะใช้เวลาไม่เท่ากัน แต่ถ้าใช้คนงานหมดต้องจ่ายอีก 1 เวลาเพื่อดึงคนงานทั้งหมดกลับ ระบบตรงนี้ผมชอบมากสุดในเกมแล้ว คือทำออกมาดีมาก

ช่องทำงานบางอันก็ยังใช้ไม่ได้ต้องรอให้มีคนมาสร้าง บางอันก็ใช้ได้แต่ยัง upgrade ไม่สุดทำให้คนที่ไปใช้คนแรกเสียแค่ 1 เวลา แต่คนที่ไปใช้ตามหลังเสีย 2 เวลา ไรงี้ ก็กั๊กๆกันไปเพราะถ้าเราสร้างก็กลายเป็นคนอื่นไปใช้ ทรัพยากรเวลาในเกมค่อนข้างแน่นจนอึดอัด (ในแง่สนุกนะ)

อย่างที่บอกคือเกมมันไม่ Civ อะไร เล่นกัน 5 รอบใหญ่ แต่ล่ะรอบมันจะสร้าง Need พื้นฐานมาก็คือ อาหาร/อ๊อกซิเจน/ยา เราก็ต้องไปหามา ลงช่องนั้นนี้โน้นผลิตของกันไป สร้างฟาร์มได้ข้าว ทำพลังงานแสงอาทิตย์ได้พลังงาน ไปแลกเปลี่ยนแร่เป็นตึก ฯลฯ ของบางอย่างก็ต้องไปแปลงก่อนถึงจะใช้งานได้ (ได้น้ำแข็งมา ก็ต้องเอาไปละลายเป็นน้ำก่อน) ก็ตามแบบฉบับเกมยูโรทั่วไป ก็เข้าใจง่ายดี

ที่ไม่ชอบเลยเห็นจะเป็นการ์ด event ที่แม่มโหดเกิ๊น ปิดช่องกันรัวๆคาดอะไรไม่ค่อยได้ กับวิธีไปเก็บ resource จำพวกแร่ของเกมมันจะให้เราไปเดินช่องเดินรถขุด แล้วเปิดไทล์หยิบของ คือรู้สึกว่าดวงเกินไปตรงนี้ขัดใจพอควร

เกมเล่นได้สามโหมดคือ

* **Co-op :** ที่ผมคิดว่าน่าจะกากเพราะเจอปัญหามนุษย์อัลฟ่าแน่นอน
* **Semi-Coop :** ชื่อเขียนเหมือนช่วยกันเล่นแต่อ่านแล้วก็แข่งกันปกติเนี่ยล่ะแค่มีเงื่อนไขจบเพิ่ม ไม่มีแบบไม่ทำแล้วโลกจะแตกแบบ CO2 (ส่วนตัวไม่ชอบ) ยังไม่ได้เล่นแต่คิดว่าโหมดนี้น่าจะสนุกสุด
* **Competitive :** แข่งกัน อันนี้คือแบบที่ผมเล่น รู้สึกมันกั๊กๆกันเกินจำเป็นไปหน่อย แต่อาจจะเพราะเล่นครั้งแรกยังไม่เก็ทก็ได้


รวมๆแล้วเป็นเกม '**เอาชีวิตรอด**' บนดาวอังคารที่เพลินพอควร เนื่องจากยังเล่นไปรอบเดียวยังไม่แน่ใจว่าบาง tech tree มัน fixed ไปไหมว่าต้อง upgrade ไว้เดี๋ยวลองดูใหม่

เกมนี้เพื่อนผมเตะมาสองคน คนนึงได้นานเป็นเดือนแล้ว ส่วนอีกคนเหมือนจะพึ่งเริ่มส่ง.......