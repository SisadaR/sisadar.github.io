---
layout: post
title: Town Center
author: sisada
image: assets/boardgames/etc/town-center.jpg
categories: [board games]
tags: [bite size, กบชอบ]
---

Town Center (3rd edition) เป็นเกม puzzle สามมิติ ธีมสร้างเมืองที่ผมชอบมากๆเกมนึง ปกติไม่ค่อยได้กางเพราะคนไม่ค่อยเก็ท 5555

เกมมี cube สี เป็นตัวแทน ย่านอยู่อาศัย/ร้านค้า/office/แหล่งจ่ายไฟ/ลิฟท์ แต่ล่ะตาเราก็จะผลัดกัน draft หยิบ cube ที่สุ่มออกมาจากถุงมาวางในเมืองของเรา สิ่งที่ผมคิดว่าเกมมันเจ๋งมากคือ ถ้าที่อยู่อาศัยติด office เยอะพอมันก็จะ'งอก' ขยายตัวเองได้ เช่นเดียวกับย่านการค้าถ้ามีบ้านอยู่มากพอก็จะขยายตัวมารองรับประชากรเช่นกัน ความสนุกเลยเป็นการจัดวางตำแหน่ง cube ในโลกสามมิติเพื่อรอให้เกิดการ'เติบโต'ของตึก เกมเล่นกันแค่ 30 นาทีจบ ใน Small City ก็เอาระบบนี้แหละมาปรับให้เหลือแค่แกน 2 มิติ

เกมนี้ชอบขนาดตอนแรกฝากเพื่อนซื้อ 4th edition (ตัวล่าสุดที่ขายกันๆอยู่ตอนนี้) มาแล้วตัว cube มันเป็นสีพื้นๆเลยไปฝากหา 3rd edition มาอีกกล่องเพราะอยากได้ cube มี sticker รอบๆสวยๆแบบในรูป (สอง edition ก่อนหน้าเป็นเกมทำมือ เอาตัวต่อเลโก้มาใช้แทน block ด้วยล่ะ)


4th edition ไม่รู้เมืองไทยมีใครขายปล่าวแต่สั่งตรงจากนักออกแบบได้เลยที่
[http://avstudiogames.com](http://avstudiogames.com/) นักออกแบบคนนี้ (Alban Viard) ผมแอบเป็นติ่งเล็กๆ เพราะทำ ClinC , Small City , Tramways ที่ผมชอบด้วย

