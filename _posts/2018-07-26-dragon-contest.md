---
layout: post
title: Dragon Contest
author: sisada
image: assets/boardgames/etc/dragon-contest.jpg
categories: [board games]
tags: [bite size, กบเล่าเรื่อง]
---
เกมนี้เป็นเกมต้นแบบที่กำลังพัฒนาโดยคุณ Arnon Singrat มีธีมว่าด้วยหมู่บ้านที่เราอยู่จะมีประเพณีการแข่งขันโดยให้เราเอามังกรมาต่อสู้กัน ผู้เล่นก็เลยต้องเดินทางไปทั่วเกาะเพื่อเสาะหาและฝึกฝนมังกรไปต่อสู้กับดราก้อนมาสเตอร์คนอื่น ถ้าพูดให้เข้าใจง่ายหน่อย ไอเดียกว้างๆก็คือเปลี่ยนจากโปเกม่อนเป็นมังกรนั้นแหละ

ตัวเกมแบ่งออกเป็นสองช่วงคือช่วงเดินทางในเกาะ กับช่วงท้ายปีที่จะเอามังกรมาสู้กันทำแบบนี้สามปี (สามรอบใหญ่) ในช่วงเดินทางเราก็จะขยับตัวเรา 1-3 ช่องไปตามแผนที่ในเกาะ ไปลงช่องไหนก็ได้ของตามนั้น ถ้าไปลงช่องมังกรที่ยังไม่เคยเก็บมาเลี้ยงเราก็จะได้มังกร lv1 ชนิดนั้นมาเก็บไว้ ตัวมังกรในเกมมี 8 ชนิด 8 ธาตุและเราสามารถเก็บชนิดล่ะหนึ่งตัว ส่วนทรัพยากรที่เราสามารถเดินเก็บได้จะมี 5 แบบคืออาหาร (พืชและเนื้อ เพราะตอนระหว่างเกมมังกรมันจะต้องกินอาหารด้วย), ค่าประสบการณ์เอาไว้เพิ่มพลังให้มังกร (ใช้เวลาต่อสู้) กับหัวใจที่เอาไว้เพิ่มพลังมิตรภาพของเรากับมังกร (ตอนนี้มีแค่เอาไว้ตัดสิน Tie Break) แล้วก็เงินที่เอาไว้แทนที่อาหารกับเอาไว้แลกซื้อค่าประสบการ์ณกับหัวใจแล้วแต่ว่าช่องแอคชั่นนั้นจะให้ทำอะไร

หลักๆเราก็จะเดินวนๆไปมานี้แหละ รูปแบบเกมไม่ยุ่งยาก downtime ต่ำมาก แต่เกมมีระบบการ์ดภารกิจด้วย ไอเดียมันจะประมาณถ้าเรามีมังกรธาตุตามนี้ กับมี lv เท่านี้ ถ้าไปทำแอคชั่นในช่องที่กำหนดก็จะได้ของรางวัลมา ไอเดียส่วนนี้ก็จะเหมือนกับเกมยูโรแนวพ่อค้าส่งของทำเควส แต่เปลี่ยนจากสินค้าเป็นระดับพลังของมังกรแทน และสินค้าของเราไม่หายไปไหนตอนท้ายเกมก็จะเก็บเควสง่ายขึ้นเรื่อยๆ

ส่วนตอนสู้นี้ ผู้เล่นก็จะการ์ดมังกรเข้ามือตามแต่ชนิดที่เราครอบครองอยู่ (พอดีลืมถ่ายฮะขออภัย) มาพลัดกันวางคว่ำแล้วเปิดพร้อมกัน พลัดกันวางไปจนครบสาม-ห้าใบแล้วแต่ว่าเล่นกันอยู่ปีไหน เสร็จแล้วก็ไล่ดูทีล่ะคู่ว่าใครชนะบ้าง ไอเดียคือมังกรมันจะมีความสามารถประเภทห้ามฝั่งตรงข้ามใช้สกิล ให้ตัวทางซ้ายเพิ่มพลัง สลับตำแหน่ง อะไรแบบเนี่ย ตอนชนก็เอาค่า Exp + การแพ้ชนะธาตุมาวัด ถ้ายังเท่ากันก็เอาค่าหัวใจมาตัดสินอีกที

เนื่องจากเกมที่กำลังพัฒนา ยังมีอะไรเปลี่ยนได้อีกเยอะแยะมากมาย (จากที่คุยล่าสุด หลักจากวันที่ทดสอบกับผมแล้วก็มีการปรับเปลี่ยนไปอีกเยอะล่ะ) จะไปแสดงความคิดเห็นเรื่องเกมแบบจริงจังมันจะล่องลอยเกินไป จะไปเขียนบอกว่าควรทำยังไงก็ไม่ใช่ที่เพราะมันเป็นเรื่องของคนพัฒนา เลยขออนุญาตเขียนในแนวว่า 'ผมไปดูงานออกแบบคนอื่นมาแล้วขอก๊อปมามโนต่อเอาเอง ว่าถ้าทำเองจะลองทำอะไรบ้าง' แทน ในอีกความหมายหนึ่งคือที่จะเขียนต่อไปนี้ไม่ใช่คำแนะนำหรือคำวิจารณ์แต่อย่างใดแค่เอาของที่ฟุ้งๆในหัวผมมาเขียนเฉยๆว่าถ้าเรา fork มาทำเองจะลองเล่นอะไรกับมันดีนะ

ตอนนี้ส่วนคิดคิดว่าเป็นปัญหาคือโมดูลต่อสู้มันยังไม่สามารถขับความรู้สึกว่าเราได้ผจญภัยกับการได้ต่อสู้ร่วมกับมังกรที่เราตั้งใจฝึกฝนมาทั้งปีได้ เนื่องจากตอนเลทเกมทุกคนจะมีมังกรเกือบครบชุดกับพลังเต็มกันทุกคน แต่ว่าดันลงไม่ได้ทุกใบเพราะพื้นที่สนามประลองมีจำกัด แถมต้องสู้กับทุกคนอยู่ดี เลยไม่รู้จะต้องไปจัดมังกรดักทางใคร เลยกลายเป็นความสนุกจริงๆจะเป็นตอนเดินทำเควสไปเรื่อยๆแบบไม่แคร์อะไรว่าอีกฝ่ายจะเลี้ยงหรืออัพมังกรมาแบบไหนบ้าง พอตอนสู้ก็กลายเป็นลุ้นๆวัดพลังกันไป (คือโมดูลตอนสู้สนุกดี เอาไปพัฒนาต่อได้อีกหลายแบบ แค่ไม่รู้สึกว่าเราชนะหรือแพ้เพราะบิ้วมังกรมาแบบไหนไรงี้) แต่ไอเดียระบบต่อสู้ที่ใช้อยู่ก็น่าแยกเก็บไว้ทำอีกเกม

โมดูลอาหารนี้คือเราต้องคอยหาอาหารมาเลี้ยงมังกรเรื่อยๆ แต่ด้วยความตอนนี้ไม่มี passieve engine เลยกลายเป็นงานหลักของเราคือเดินไปมาหาอาหารเลี้ยงมังกรมากกว่าจะได้เทรนมัน ตรงนี้เลยคิดว่าถ้าพวกโบนัสทำเควสมันให้ผลแบบ passieve ยาวๆอาจจะน่าสนใจกว่า อย่างข้าวฟรี เพิ่มพลังโจมตี เดินเร็วขึ้นไรงี้ แต่ตรงนี้มันยังไม่ได้ช่วยเสริมในเรื่องการอารมณ์การบิ้วมังกรเราเท่าไร แต่แรงจูงใจการการทำเควสเราก็จะเพิ่มเข้าสนามต่อสู้เราจะได้แบบมีอารมณ์ว่าดูสิ่งที่ฉันฝึกฝนมาสิ!! (แต่ถ้าจะมีถ้าทำเควสเสร็จถึงจะได้มังกร หรือไม่ก็เสริมพลัง/สกิลให้มังกรก็น่าจะเสริมตรงนี้ได้มั้ง?)

พอมาคิดว่าจะตัดการต่อสู้ไปแล้วจะทำยังไงดี หนึ่งในทางเลือกที่นึกออกแบบยูโรคือสร้างแอคชั่นเพิ่มสมมุติว่าชื่อว่า เวทีล่ะกัน เอาไว้หลายๆจุด จากนั้นให้เราเก็บคิวป์มังกร (ในเคสนี้เราให้มีมังกรได้ไม่จำกัดตัว) แล้วเอาไปทิ้งไว้ในลาน อาจจะต้องเพิ่มกลไกวัดพลังเพื่อหาคนชนะอีกที ตรงนี้จะออกแนว Majority Control แบบลีลาหน่อย

แต่เอาจริงๆแล้วรู้สึกว่าถ้าจะเอาธีมนี้ เราต้องบิ้วมังกรสุดแกร่งไปตบเพื่อนสิฟระ!! เลยคิดว่างี้เราเพิ่มระบบ spawn การ์ดมังกรแล้วเดินไปเก็บสะสมไว้ จากนั้นเปลี่ยนบอร์ดผู้เล่นเราให้อัพ tech tree มังกรได้เอง พอตอนสู้ก็เอาการ์ดมังกรที่เราสะสม บวกกับความสามารถที่อัพมามาสู้กัน จริงๆนึกถึงแนวคิดสร้างการ์ดเองใน Mystic Vale กับภาพตอนโมยานใน Eclipse หรือการหาการ์ดเวทย์ใน Argent อยู่เหมือนกัน

อีกเรื่องที่คิดว่าน่าจะต้องเพิ่มเข้ามาคือผู้เล่นแต่ล่ะคนยังไม่มีความสามารถ 'โกงๆ' ของตัวเอง เวลาเล่นเลยรู้สึกราบเรียบไปนิดเพราะใครทำอะไรมันก็เหมือนๆกันหมด คือส่วนตัวรู้สึกว่าเกมประมาณนี้ให้มันโกงๆไปคนล่ะทาง มันมักจะทำให้เกมถูกเอากลับมากางได้บ่อยกว่าเพราะคนอยากลองท่าใหม่ๆ คนแพ้ก็จะได้มีข้ออ้างแก้มือ :P (แต่ว่าก็ต้องทดสอบเรื่องสมดุลย์ด้วยนะ)