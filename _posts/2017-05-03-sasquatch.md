---
layout: post
title: เทศกาลบอร์ดเกม Sasquatch
author: sisada
image: assets/boardgames/etc/sasquatch.jpg
categories: [board games]
tags: [กบเล่าเรื่อง]
---
มี concept งานบอร์ดเกมนี้น่าสนใจมาเล่าให้ฟัง จริงๆคือได้ยินมาเป็นปีล่ะจากเพื่อนเล่นบอร์ดเกมชาวอเมริกันที่แวะมาเล่นด้วยกันบ่อยๆแต่พอดีผมพึ่งหาชื่องานเจอ

[Sasquatch Board Games Festival](http://kintru.com/content/about-sasquatch) เป็นงานประจำปีขนาดเล็ก จัดที่อเมริกาในช่วงต้นเดือนพฤศจิกายน มีคนเข้าร่วมประมาณปีล่ะ 150 คน concept คือ เหมา hall โรงแรมมัน 5 วันแล้วรวมตัวเล่นเกมกันทั้งวันทั้งคืน วันล่ะ 24 ชัวโมง!! (ค่าเข้างานในปี 2013 คือ 100usd สำหรับ 5 วันรวมอาหาร)

จุดเด่นของงานนี้คือคนในกลุ่มจะส่งหน่วยแบกของไปที่งาน Essen ซึ่งจัดในช่วงเดือน 10 ที่เยรมันก่อน จากนั้นก็ค่อยแบกเกมกลับมาเล่นกันที่งาน เพราะงั้งคนที่ไปงานจะได้เล่นเกมใหม่ก่อนชาวบ้านหลายเดือน

ที่น่าสนใจคือตัวงานเป็นแบบ '**ต้องได้รับเชิญเท่านั้น**' แต่ว่าเงื่อนไขก็ไม่มีอะไรมากไปกว่าต้องมีคนที่เคยไปงานมาแล้วเป็นคนอ้างอิงเท่านั้นเอง ที่เป็นแบบนี้เพราะว่าทางงานจะได้ไม่ต้องกังวลเรื่องการจัดการเกม/ยืมเกมให้ยุ่งยากเกินจำเป็น

คิดว่าไอเดียรวมๆมันก็น่าสนใจดีนะ ปกติในแก๊งเล่นเกมผมก็มีจัดทริปในกลุ่มไปเล่นเกมอย่างเดียวประมาณปีล่ะครั้งสองครั้งเหมือนกันก็สนุกดี (ประมาณ 20-30 คน) คิดอยู่ว่าถ้ามีคนจัดงานประมาณไปรีสอร์ท เหมาห้องสัมมนา แล้วรวมตัวเล่นเกมรัวๆน่าจะเจ๋งดี

 