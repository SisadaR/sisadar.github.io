---
layout: post
title: Clank!- A Deck-Building Adventure
author: sisada
image: assets/boardgames/etc/clank.jpg
categories: [board games]
tags: [bite size, กบโอเค]
---
Clank!: A Deck-Building Adventure เกม weight เบาที่เอาระบบเกมแบบ deck building มาใส่ลูกเล่นการเดินทางบนกระดานเข้าไป ธีมคือเราต้องไปบุกถ้ำมังกรเพื่อขนสมบัติออกมา

ระบบการเล่นหลักก็แบบ deck building ทั่วไปที่เราจะเล่นการ์ดทั้งหมดในมือจากนั้นเราได้แต้มเอาไว้ซื้อการ์ดเพิ่ม แต้มแบบแรกก็เป็นเงินไว้ซื้อการ์ดเข้ามือ อีกแบบจะเป็นดาบที่เอาไว้ตีการ์ดสัตว์ประหลาด กับอีกแบบเอาไว้ขยับตัวเดินในกระดาน การ์ดมีสองแบบคือแบบที่เข้ากองปกติกับการ์ดสัตว์ประหลาดที่เอาไว้ตีจะให้ของแล้วหายไปเลย การ์ดเกมนี้เป็นแบบสุ่มซื้อแล้วเติมใหม่ ไม่ได้เป็น set ตลาดกลางตอนเริ่มเกม ทำให้ต้องมองตลาดเป็นระยะๆว่าการ์ดที่เราอยากได้จะโดนซื้อไปหรือยัง

ส่วนหลักที่ทำให้เกมนี้แตกต่างแน่นอนว่าคือกระดานที่เอาไว้ให้เดิน แต่ล่ะทางเดินก็ต้องใช้แต้มนี้ไม่เท่ากัน อีกเรื่องคือจะมี effect ชื่อ Clank! ที่มักจะได้ตอนซื้อ/ใช้การ์ดที่จะให้เราเอา cube ของเราไปใส่ไว้ในถุง พอถึงจุดที่กำหนดในเกมจะมีสุ่มการจั่ว cube ออกมาจากถุงจำนวนหนึ่ง ออกมาเป็นของใครคนนั้นก็เสียเลือดไป ถ้าหมดตัวก่อนจบเกมก็ถือว่าแพ้ไป element สนุกๆอีกอย่างก็คือการหาจังหวะดีๆเดินหนีออกจากถ้ำพร้อมสมบัติ เพราะเกมนี้ยิ่งเล่นมังกรยิ่งอาละวาดแรงขึ้นเรื่อยๆ ยิ่งอยู่นานก็ยิ่งมีโอกาสตายเยอะ

ที่ไม่ชอบเลยคือเกมมันไม่มีระบบ remove card (ศัพท์ที่นิยมใช้กันคือ Trash) ออกจากกองของเรา ทำให้กองมันหนาขึ้นเรื่อยๆ การ์ดที่ซื้อไว้กว่าจะออกนี้อย่างนาน ในส่วนของความเป็น engine building เลยโดนลดทอนลงไปเยอะอยู่

จริงๆต้องออกตัวก่อนว่าโดยพื้นฐานแล้วผมมักจะเล่นเกมพวก deck building แล้วไม่ค่อยชอบเท่าไร เพราะระบบเกมมันสมบูรณ์ในตัวเองมากไปหน่อย คือเล่นตาตัวเองเสร็จแล้ว ความจำเป็นต้องดูคนอื่นเล่นไม่ค่อยมี (เพราะเราไม่รู้ว่ามือคนอื่นทำอะไรได้) แล้วท่าที่ได้มือมันก็ค่อนข้างชัดเจน หมายความว่าถ้ามีการต้อง 'รอ' คนอื่นคิด (ซึ่งส่วนตัวผมคิดว่ามันไม่ควรจะมี เพราะ puzzle ในมือมันง่ายเกินกว่าจะต้องมา execute เกิน 20 วิ) ผมก็จะเริ่มกระสับกระส่ายอยู่เหมือนกัน ตั้งแต่เล่นเกม deck building มา น่าจะมีแค่ Eminent Domain กับ Time of Crisis มั้งที่เล่นแล้วรู้สึกว่าเออก็สนุกดีหว่ะ

ที่เกริ่นมาไม่ไช่อะไรคือผมคิดว่าตัวเกมมันก็เพลินพอควร ความสนุกก็ตาม weight แค่ไม่ถูกจริตเท่าไรเพราะระบบ deck building เนี่ยล่ะ (ฮา)

 