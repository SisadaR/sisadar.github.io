---
layout: post
title: Endeavor
author: sisada
image: assets/boardgames/etc/endeavor.jpg
categories: [board games]
tags: [bite size, กบชอบ]
---
เกมนี้เป็นหนึ่งในเกมยูโรระดับกลางเล่นไม่นาน (60-90 นาที) ที่ผมชอบมากๆเกมหนึ่ง เล่นตั้งแต่เริ่มเข้าวงการใหม่ๆจนตอนนี้ก็ยังชอบ (ในขณะที่เกมที่เริ่มเล่นสมัยนั้นส่วนมากขายทิ้งหมดแล้วเพราะเบาไป)

ตัวเกมแอบ abstract นิดหน่อย ธีมจับเอาช่วงที่ประเทศมหาอำนาจในยุโรปเริ่มขยายดินแดนไปยังทวีปทั่วโลกเราก็เล่นเป็นซักประเทศนี่แหละแต่ไม่ได้บอกว่าเราเป็นชาติไหน ตัวแผนที่จะโดนแบ่งออกเป็นทวีป แต่ล่ะทวีปก็จะมีเมืองพร้อมกับเส้นทางการค้าระหว่างเมือง เวลาผู้เล่นเอาหมากของตัวเองไปวางไว้ตามเมืองก็จะได้เบี้ยทรัพยาการมา แต่ถ้าสามารถยึดหัวเมืองได้ทั้งสองทางก็จะได้เบี้ยทรัพยากรที่อยู่ในเส้นทางการค้าระหว่างเมืองด้วย โดยการยึดจะเกิดจากการที่เราเอามาร์คเกอร์ของเราไปวาง

ตัวเกมเข้าใจง่ายมากเพราะแต้มหลักเรามาจากการที่เราเอาตัวไปวางบนเมืองเพื่อเก็บเบี้ยทรัพยากร 4 แบบที่ถูกสุ่มอยู่ทั่วแผนที่คือ **เทคโนโลยี/วัฒนธรรม/เศรษฐกิจ/อำนาจ** ในแต่ล่ะเฟสของเกมทรัพยากรพวกนี้ก็จะให้ผลต่างกันไป
* ในแต่ล่ะรอบของเกม (เล่น 7 รอบจบ) ผู้เล่นจะได้สร้างตึกฟรีคนล่ะหนึ่งตึก โดยตึกที่หยิบได้จะขึ้นอยู่กับระดับ **'เทคโนโลยี'** ที่เรามี เกมนี้แอ๊กชั่นที่เราสามารถทำได้จะขึ้นอยู่กับความสามารถตึก (เกมมีท่าให้ทำแค่ 4 แบบ เทคโนโลยียิ่งสูงยิ่งได้หยิบตึกที่ความสามารถดีขึ้น)
* จากนั้นจะได้รับคนงานจาก **'วัฒนธรรม'**ที่เรามีวัฒนธรรมเยอะก็ได้คนงานเยอะตาม
* ตามด้วยสิทธิ์ในการถอนคนงานออกจากตึกตามระดับ **'เศรษฐกิจ'** ด้วยความที่ระบบการทำท่าของเกมนี้ผู้เล่นจะต้องเอาคนงานของตัวเองตัวหนึ่งไปลงบนตึก อีกตัวหนึ่งไปลงบนกระดาน ถ้ามีคนงานเยอะก็จะได้เปรียบ แต่ถ้าเศรษฐกิจไม่ดีเราจะดึงตัวคนงานกลับออกมาได้ไม่หมด ทำให้ใช้ตึกซ้ำในตาต่อไปไม่ได้ (เกมนี้ไม่มีระบบดึงคนออกอัตโนมัติ)
* พอจบตาผู้เล่นจะเก็บการ์ดดินแดนได้เท่ากับระดับ**'อำนาจ'**ที่ตัวเองมีอยู่ ข้อดีของการ์ดดินแดนคือจะมีสัญลักษณ์ทรัพยากรมาให้โดยไม่ต้องออกไปตามยึดเบี้ยเอง แต่การจะได้การ์ดมาเราก็ต้องส่งคนไปยึดหัวเมือง กับออกเรือสำรวจในทวีปนั้นๆจำนวนหนึ่งก่อน


อธิบายเหมือนเยอะแต่ความจริงมันง่ายมากเลยนะ flow ของเกมนี้คลีนมาก หยิบตึก->ได้คน->ถอนคน-> เอาคนทำงาน วนๆๆๆ ไปแล้วจบตา แค่นั้นเลย แต่ล่ะท่าในเกมก็ไม่ซับซ้อนเข้าใจง่ายมากเอาคนไปวางไว้บนตึกแล้วก็ทำท่าเท่านั้นเอง ท่าในเกมจะมีแค่
* ไปยึดเมืองที่ยังว่าง
* ส่งเรือไปร่วมสำรวจดินแดนใหม่(ทวีปใหม่ๆยังไปยึดไม่ได้ถ้าไม่ได้รับการสำรวจ)
* ยิงปืนใหญ่ยึดเมืองที่ผู้เล่นคนอืนอยู่
* จั่วการ์ดในดินแดนที่เรายึดครอง (การ์ดในเกมนี้ไม่มี text เป็นแค่เพิ่ม icon ทรัพยากรให้)


เกมนี้ OOP ไปนานแล้ว ถ้าจะหาซื้อตัวฉบับภาษาอังกฤษนี้ไม่แนะนำมากๆเพราะแพงเว่อร์ แต่ถ้าไปหาซื้อภาษาอื่นๆนี้จะถูกมากราคาเท่าเกมปกติทั่วไปเพราะตัวเกมเองไม่มีภาษา(อันที่ผมมีเป็นภาษา Dutch ฝากเพื่อนซื้อมาสองสามปีก่อน แต่กล่องที่เล่นครั้งแรกนี้ของคนอื่น ) ข้อเสียของเกมนี้สำหรับผมมีแค่อย่างเดียวเลยคือ ต้องเล่น 5 คนเท่านั้นเนี่ยล่ะ 4 พอไหวแต่ต่ำกว่านั้น interact จะบางมากจนไม่สนุก ข้อดีอีกอย่างที่ผมชอบมากในเกมนี้เวลาไปสอนผู้เล่นใหม่คือในประมาณสามรอบแรกของเกมที่ทำอะไรได้ไม่กี่อย่างเกือบจะเป็น build-in tutorial ในตัวอยู่แล้ว แล้วก็เกมไม่ได้มีมูฟไหนแย่ๆชัดเจน + ไม่มี hard punishment ทำให้ผู้เล่นใหม่สามารถทำตัวเพลินๆลองเล่นอะไรไปเรื่อยได้

อีกเกมที่ไม่ได้เหมือนอะไรกันเท่าไรแต่ชอบเพราะรู้สึกว่าไม่หนักเกินไปสำหรับมือใหม่แต่เราเล่นก็ไม่ง่วงอีกเกมก็คือ Navegador