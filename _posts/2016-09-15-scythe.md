---
layout: post
title: Scythe - หากสงครามโลกครั้งที่ 1 มีหุ่นยนต์รบแล้วล่ะก็
author: sisada
image: assets/boardgames/etc/scythe.jpg
categories: [board games]
tags: [thought, กบโอเค]
---
ถือว่าเป็นเกมที่ภาพอย่างสวย ธีมแปลกตาไม่แฟนตาซีดาษดื่น เพราะคุณจะอยู่โลกคู่ขนานที่มีหุ่นยนต์ยืนเฝ้าคนเกี่ยวข้าว คุณคือผู้นำประเทศที่นำพาชาติสู่ความรุ่งเรือง ระบบเกมรวมๆนี้ทำออกมาได้ดี action แต่ล่ะอันสามารถทำได้อย่างกระชับ ฉับไวมาก

ในตานึงๆคุณจะได้เลือกทำ action ช่องหนึ่ง จาก 4 ช่อง โดยแต่ล่ะช่องจะแบ่งเป็นครี่งบนและครี่งล่าง ถ้าเราเลือกช่องไหนเราก็ได้ทำ 2 action ในช่องนั้นๆ โดยมีข้อจำกัดว่าห้ามเลือกช่องเดิม เล่นกันแบบนี้ไปเรื่อยๆจนจบเกม

ชนิดของ action กลุ่มช่องบนจะมี
* ผลิตทรัพยากร
* ซื้อทรัพยากร
* เคลื่อนที่ยูนิท
* เพิ่มพลังทางทหาร


ส่วน action กลุ่มช่องล่างจะเป็น
* เพิ่มความสามารถกลุ่ม action ช่องบน (ทำให้การทำ action แต่ล่ะครั้งได้ของเพิ่มขึ้น)
* เพิ่มความสามารถกลุ่ม action ช่องล่าง (ถ้าคนซ้าย/ขวา เราทำ action เราจะได้ของเพิ่ม)
* สร้างหุ่นยนต์ Mech (เป็นการ unlock ความสามารถประจำเผ่าไปในตัว)
* สร้างสิ่งก่อสร้าง (มีผลต่อ mission กลางตอนจบเกม)


ที่แยกออกเป็นสองกลุ่มก็เพราะว่าผู้เล่นแต่ล่ะคนจะได้รับแจก player mat ที่มีส่วนผสมของ action แต่ล่ะช่องที่แตกต่างกัน แถมค่าใช้จ่ายของ action กลุ่มล่างของแต่ล่ะแผ่นยังไม่เท่ากันอีกด้วย บางแผ่นสร้างหุ่น Mech ใช้แค่ 2 เหล็ก แต่อีกแผ่นใช้ถึง 4!! (แต่แลกกับการที่สามารถ upgrade จนใช้เหลือแค่ 1 เหล็กได้) ทำให้การเล่นเผ่าเดิมแต่เปลี่ยน player mat คุณก็จะได้เล่นเกมนี้ในอีกอารมณ์หนึ่ง



---



ใน Scythe เกมจะจบลง"ทันที"เมื่อผู้เล่นคนใดคนหนึ่งวาง token ดาวได้ครบ 6 ดวงก่อน ดาวแต่ล่ะดวงจะวางได้ก็เหมือนผู้เล่นคนนั้นเคลียร์เงื่อนไขของดาวแต่ล่ะดวงได้ โดยตัวเกมจะมีวิธีที่จะวางดาวได้ 10 วิธี

เงื่อนไขของแต่ล่ะดาวก็ไม่ซับซ้อน ได้แก่
* สร้างหุ่น Mech ครบทุกตัว (มี 4 ตัว)
* สร้างสิ่งก่อสร้างครบทุกอัน (มี 4 ตึก)
* สร้างคนงานครบทุกคน
* มีค่าความนิยมถึงสุดแถว
* มีค่ากำลังทหารถึงสุดแถว
* สู้ชนะ 2 ครั้งแรก (รวมแล้ววางได้ 2 ดาว)
* upgrade action จนครบหมด (แถวบน แถวล่าง อย่างล่ะ 1 ดาว)
* ทำเป้าหมายลับสำเร็จ


**หรือจะพูดง่ายๆว่า เลือกทำอะไรไปจนสุดซัก 6 ทางก็พอแล้ว**


---


### "กิมมิคหนึ่งของเกมนี้คือค่าความนิยม (Popularity)"


ในเกมนี้ตอนจบเกมผู้เล่นจะได้แต้มจาก
* จำนวนไทล์ที่ยึดได้
* จำนวนทรัพยากรที่เหลืออยู่
* จำนวนดาวที่วางได้


แต่ว่าใช่ว่าผู้เล่นทุกคนจะได้แต้มแบบเดียวกัน ผู้เล่นที่ทำแต้มความนิยมสูงพอ เวลานับคะแนนจะได้ใช้ตารางชุดหนึ่ง ขณะที่ผู้เล่นที่มีค่าความนิยมน้อยก็จะได้ใช้ตารางคะแนนอีกชุดหนึ่ง (มีแบ่งออกเป็น 3 กลุ่ม)

**หนึ่งไทล์พื้นที่มีค่า 3 แต้มสำหรับคนหนึ่ง แต่อาจจะมีค่าถึง 6 แต้มสำหรับอีกคนหนึ่ง**


---



มาแบบนี้คุณอาจจะคิดว่าก็เพิ่มค่าความนิยมเข้าไปสิ เพิ่มไปเยอะๆ ก็ได้วางดาวด้วยนะ 1 ดวง

แน่นอนว่าโลกนี้ไม่ง่ายแบบนั้น

เกมนี้มีระบบการต่อสู้อยู่ว่าถ้า หุ่น Mech / ตัวละครมาเจอ หน้ากันจะต้องต่อสู้กันก่อนระบบการต่อสู้ไม่ซับซ้อน ผู้เล่นแต่ล่ะคนจะเอาล้อหมุนเลือกตัวเลข พร้อมการ์ดบวกพลังมาเปิดพร้อมกัน ใครเยอะกว่าก็ชนะ ส่วนพลังที่จะเอามาประมูลสู้กัน ก็เอามาจากแทร็คพลังทหารที่เราสะสมไว้

ถ้าสู้เยอะก็หวังเก็บดาวจากค่าพลังทหารยากหน่อย แต่ถ้ารอเก็บจนเต็มก็กลายเป็นว่าช่วงต้นเกมไปสู้ใครก็ไม่ได้ต้องยอมแพ้ ปล่อยให้อีกฝ่ายเก็บดาวจากการที่ตีเราชนะไปแทน

ค่าความนิยม ถ้าเราเอาหุ่นไปยืนอยู่ที่เดียวกับคนงานของผู้เล่นคนอื่น การต่อสู้จะไม่เกิด แต่คนงานฝ่ายนั้นจะ “หนี” กลับฐานไป พร้อมๆกับเรา..ผู้บุกรุก.. ที่จะต้องเสียค่าความนิยมตามจำนวนคนงานที่หนีด้วย

**จะขยายพื้นที่ก็ต้องยอมแลกกับการที่ “ตัวคูณ” ของเราจะน้อยลงด้วย**


---


### **บ่น**


ต้องออกตัวนิดนึงว่านอกจาก Heavy Euro แล้วอีกแนวนึงที่ผมชอบก็คือแนว 4X และเนื่องจากผมคาดหวังว่าจะได้เล่นเกม 4X (เพราะ publisher/designer **โม้**ไว้) ผมเลยต้องบอกตรงๆว่าผิดคาดไปเยอะ

ความรู้สึกใน 5 รอบแรกแต่ล่ะรอบความรู้สึกที่เจอคือเกมนี้ค่อนข้างเฉยๆ ขาดความลุ่มลึก ยึกยักเกินจำเป็น แต่ก็คือไม่มีปัญหาอะไรนะเล่นได้ ไม่ปธิเสธ เพราะเกมมันเร็ว turn วนกลับมาไวดีชอบ(เล่น 5 คนถ้าเกิน 90 นาทีถือว่านานไปหน่อย) ส่วนตัวตีเป็นเกม mid-weight ธรรมดาไปไม่ถึง mid-heavy


---



เกมนี้นอกจากเราอยากจะสร้างหุ่นไว้สู้ กับเก็บดาวแล้ว หุ่นทุกตัวที่คุณสร้างจะช่วยปลดล๊อคความสามารถประจำเผ่า 1 อย่าง (แต่ล่ะเผ่ามีทั้งหมด 4 อย่าง) แต่ที่จะมีเหมือนกันทุกเผ่าคือความสามารถในการทำให้หุ่นของคุณข้ามน้ำได้

มันสำคัญยังไงน่ะเหรอ?

เพราะเริ่มเกมมาทุกคนจะติดเกาะเหมือนกันหมด ข้ามออกมาไม่ได้ไง!

ผู้เล่นทุกคนติดเกาะและจะข้ามออกมาไม่ได้เพราะคนงานว่ายน้ำไม่เป็น ต้องให้หุ่นแบกออกมา (แปลว่าคุณโดนบังคับสร้างหุ่นแน่นอน 1 ตัว) ช่วงตาแรกๆก็เล่นวนๆอยู่ในเกาะนั้นแหละ และที่ยุ่งยากคือหุ่นแต่ล่ะเผ่าเวลาข้ามน้ำจะถูกจำกัดด้วยว่าจะต้องขึ้นบกที่พื้นที่ที่กำหนดไว้เท่านั้น ไม่ใช่อยากข้ามก็ข้ามได้เลย

**คือดูของตัวเองก็ลืมบ่อยแล้ว ต้องไปชะโงกดูด้วยว่าของคนอื่นมันข้ามมาหาเราได้ไหม**


---


### **ว่าด้วย 4X**


eXploit - เก็บเกี่ยวทรัพยากร โอเคผ่าน มีแบกทรัพยากรไปมาได้ด้วยนะเออก็เจ๋งดี

eXpand - ขยายดินแดน โอเคผ่าน

eXterminate - โอเคก็พอถูไถ สิ่งก่อสร้างทำลายไม่ได้ สู้ไม่ตายแค่ไล่เฉยๆ รู้สึกไม่ค่อยบู๊เท่าไร

eXplore - สำรวจ? สำรวจเชี้ยไร แผนที่มันเปิดหมดแล้ว!!! เกมนี้เลยนำเสนอว่าถ้าพวกนายเดินไปเก็บ token บนแผนที่ได้ก็จะได้เปิดการ์ด encounter ภาพสวยงาม ที่มีตัวเลือกได้ของอยู่สามอย่าง ก็เลือกแล้วก็เอา token ไปทิ้ง เวลาเลือกก็อย่าลืมอ่าน text เพื่อสร้าง story.......... นี้ไงครับการสำรวจ
### **"อย่าเอาเกม 2.5X มาแปะว่า 4X เลย.... อายเค้า"**




---



หลักๆเลยคือเล่นจบแล้วไม่อิ่มนี้แหละ เพราะเกมจบห้วนๆมาก เพราะจบ “ทันที” ที่ดาวดวงที่ 6 ถูกวาง **อ้าวสัด up tech แล้วเกมจบ job done! ให้กูสำแดงพลังที่กูอัพมาก่อนนนนนน**

และด้วยการที่ action ของคุณเองไม่โดนขวางด้วยผู้เล่นอื่นทำให้คุณคิดล่วงหน้าได้ไกลมาก ขยับๆตามแผนไปเรื่อยๆ interaction นิดๆหน่อยๆ พอให้ไม่น่าเบื่อ
### และแล้วก็คิดได้


ผมไปเล่นเกม Deus มาครับ (เป็นเกม Civ lite ที่ผมชอบพอควร ใช้การ์ดเป็นตัวเดินเกม มีแผ่นที เล่นเพลินๆ 60 นาที) จริงๆก็เคยเล่นมาก่อนหน้านั้นล่ะ ชอบพอควรเล่นเพลินๆ พอดีได้ยกมาเล่นอีกรอบตอนไม่รู้เล่นดี

พอเล่นแล้วก็บรรลุ..... ว่า......

**....เชี้ยกูมอง Scythe ผิดมาตลอด!!**

คือพอมอง Scythe เป็นเกม 4X lite เล่นเพลินๆไม่คิดเยอะ มอง action ล่วงหน้าไปเรื่อยๆ เหมือนเล่น Deus ที่ลดความยุ่งยากในการใช้การ์ด แล้วเพิ่มความ real ความหนักแน่นเข้าไป แล้วมันรู้สึกใช่มากๆ!!!!

คือมุมมองในการเล่นเกมมันมีผลกับความสนุกมากๆ (อย่างน้อยก็สำหรับผม ในเคสเกมนี้) คือก่อนหน้านี้ตัวเปรียบเทียบกับความความหวังมันเยอะ มองลงมาเกมมันดูด๋อยๆ แต่พอมองจาก filler เกมที่ชอบไปเกมก็ออกมาดีงาม

ข้อเสียต่างๆที่เคยมองว่าไม่ดี ก็เริ่มเข้าใจว่ามันทำมาเพื่อตอบโจทย์ที่แตกต่างออกไป พอเข้าใจในข้อจำกัด ข้อดีที่เคยเลือนๆเพราะโดนข้อเสียกลบก็เริ่มชัดขึ้นมา

หลังจากนั้นเล่น Scythe ก็สนุกขึ้นมาก (อาจจะเพราะชนะบ่อย) สำหรับผมแล้วเกมนี้ **mid-weight 4X fille**r ที่สนุกดีเอาไป 7.0 BGG rating