---
layout: post
title: Forum Trajanum
author: sisada
image: assets/boardgames/etc/forum-trajanum.jpg
categories: [board games]
tags: [bite size, กบเฉย]
---
จักรพรรดิทราจันผู้ยิ่งใหญ่แห่งโรมันมีประสงค์จะสร้างสภาที่ยิ่งใหญ่เพื่อประกาศศักดาให้โลกเห็นและเราคือผู้มาสนองความต้องการนี้ด้วยการพัฒนาบ้านเมืองของเราไปพร้อมๆกับช่วยสร้างสภาในเกมแปะธีมมางั้งๆจากนักออกแบบดัง Stefan Feld (The Castles of Burgundy, Bora Bora, Luna)

เกมนี้อธิบายยากซักนิด เนื่องจากธีมหลวมและเป็นเกมแนว Point Salad (เกมที่ทำอะไรก็ได้แต้มแนวถนัดของนักออกแบบคนนี้) ไอเดียคือเราจะมีบอร์ดแผนที่เป็นของตัวเองพร้อมกับมีไทล์ชาวเมืองคว่ำอยู่วางเป็นตาราง ในแต่ล่ะตาเกมจะเปิดการ์ดมาสองใบเพื่อดูว่าเราจะได้หยิบไทล์ชาวเมืองตรงแถวไหนออกได้บ้าง (เกมการันตีให้ว่าทุกไทล์ได้ถูกหยิบสองครั้งแน่นอนแต่เราไม่รู้ว่ามาเมื่อไร เพราะมันเป็นการ์ดแบบฟิกซ์จำนวนแต่สุ่มตอนออก) เราก็เลือกหยิบจากแถวนั้นออกมาแถวล่ะอัน (แต่เกมมีโบนัสเรื่องการวางตำแหน่งด้วย) ในแต่ล่ะไทล์จะให้โบนัสเราเป็นของนิดๆหน่อยส่วนมากจะเป็นคนงานสีๆกับเรา กิมมิคตรงนี้คือเราเลือกมาสองไทล์ก็จริงแต่เราต้องส่งอีกไทล์ไปให้คนข้างๆแล้วเราค่อยมาเลือกอีกทีว่าอยากได้อันไหนอีกที



พอได้คนงานสีแล้วเราก็จะมาเลือกว่าจะเอาคนงานสีไหนไปสร้างเป็นตึกสีตรงกันในผังเมืองที่ว่าง (จากการที่เราหยิบๆไทล์ชาวเมืองออกมานั้นแหละ) มันจะมีตึกแบบที่ให้โบนัสพิเศษกับตึกแบบสีที่พอเราสร้างแล้วเรามันจะให้เราเอาชาวเมืองไปวางไว้ในบอร์ดกลาง (ธีมว่าตรงนั้นเป็นสภาทราจัน) ไอ้ตรงนี้กิมมิคคือเราวางสร้างตึกสีไหนก็ต้องเอาไทล์คนไปวางตรงสีนั้นๆในบอร์ดกลาง ตรงนี้จะแอบลีลากันนิดนึงเพราะเกมมันจะให้แต้มเราตามกลุ่มของเราที่เกาะกันใหญ่ที่สุดในสภา ถ้าวางกลุ่มกระจายแต้มก็อาจจะเหงานิดหน่อย

ที่เหลือก็ไม่มีอะไรซับซ้อน เป็นเรื่องเล็กๆตรงนั้นตรงนี้มาร้อยเรียงกันตามสไตล์นักออกแบบคนนี้ เกมเน้นแก้ปัญหาหน้างานกับพยายามให้เราพัฒนา **'ตัวคูณแต้ม'** จากหลายแง่มุม อย่างเช่นมันจะมีมิชชั่นตอนจบแต่ล่ะยุคว่าถ้าเรามีตึกเรียงกันแบบที่มันบอกจะได้แต้มเพิ่ม หรือถ้าเก็บของเอาไว้ก็จะได้แต้ม ไม่ก็ถ้าเปิดมุมตึกตอนจบยุคจะเอาตึกสีตรงกันมาคูณแต้ม ตัวชาวเมืองในสภาเองก็จะได้แต้มคูณตามแทรคที่เราเดินไว้ ฯลฯ

[caption id="attachment\_10208" align="aligncenter" width="4030"]![20190216_200505](https://boardnbon.files.wordpress.com/2019/03/20190216_200505.jpg) บอร์ดกลางที่พอเราสร้างตึกในบอร์ดเราเราก็จะได้สิทธิ์ในการเอาชาวเมืองของเราไปวางไว้ตรงกลางตามสี ยิ่งทำให้คนวางติดกันได้กลุ่มใหญ่ก็จะยิ่งทำแต้มตอนจบยุคได้เยอะ[/caption]

 

> 
> #### 🐸 [กบเฉย]
> 
> 
> 


ในหลายๆแง่แล้วเกมนี้สนุกดีแต่ไม่ค่อยตราตรึงเท่าไร (สำหรับผมแล้วเกมของ Stefan Feld มักจะแห้งเกินไป แล้วเกมมักจะเบาไปนิดก็เลยมักจะรู้สึกสนุกจริงๆมีไม่กี่เกม) คือเกมนี้จะไม่เจอ 'wow moment' แบบทำท่าใหญ่ได้ แต่เป็นแนวนวดเราเบาๆไปเรื่อยๆจากตัวเลือกหลายอย่างมากกว่า แต่เทียบกับเกมอื่นๆของนักออกแบบคนนี้แล้วก็ถือว่า **'ยังรักษามาตราฐานได้ดี'** เพราะเกมยังคงมีความสนุกแบบคิดกำลังสนุก แล้วก็มีความขัดใจเวลาทำแต้มไม่ได้ที่ค่อนข้างดี กับช่วง downtime ที่ผมคิดว่าไม่นานเท่าไร ที่งงคือทำไมใน BGG คนโหวตเอียงไปฝั่งเกมหนักซะเยอะ ผมรู้สึกว่าเกมกลางๆมากกว่า อย่าง Trajan (คนล่ะเกมนะ แต่คนออกแบบเดียวกัน) หรือ Bora Bora ยังคิดเยอะกว่าเยอะเลย

ส่วนที่ไม่ชอบนิดหน่อยของเกมคือระบบส่งไทล์ที่เราต้องจั่วสอง ส่งหนึ่ง แล้วรับอีกหนึ่งมาเลือกเนี่ยล่ะ คือจริงๆก็ไม่ได้แย่อะไรแค่รู้สึกมันแอบลีลาไปนิด เพราะผลมันก็ไม่ได้ต่างอะไรมากมาย กับไทล์มีเปิ้ลไม้รู้สึก overproduction ไปหน่อยทำให้เกมแพงเกินความจำเป็นนิดๆ คือไม่ได้สวยขึ้นเท่าไร ประโยชน์ใช้งานก็ไม่มี ทำเป็นคิวป์มาก็ไม่ว่าอ่ะ (แต่อาจจะไม่เกี่ยวก็ได้ เพราะดีไซน์มันค่อนข้างแปลกพิกลอาจจะเป็นการเอาของค้างสต๊อกมาทำ)

ถึงจะบอกว่าเฉยแต่ชวนก็เล่นนะ คิดว่าค่อนข้างเหมาะกับผู้เล่นสายเดินเพลินๆคิดเรื่องของตัวเองเยอะหน่อยมีตีกันเบาๆตอนเบียดแย่งที่ตรงกลาง

> 😍 **กบโปรด** - อวยไส้แตก ยากมากที่เล่นแล้วจะรู้สึกไม่สนุก
> 
> 😁 **กบชอบ** - พร้อมจะเล่นตลอด
> 
> 🙂 **กบโอเค** - ชอบในบางแง่มุม แต่อาจจะเล่นไม่บ่อยหรือเล่นแค่บางอารมณ์
> 
> 😐 **กบเฉย** - ไม่ได้เกลียดอะไร ถ้าไม่มีตัวเลือกอื่นก็เล่นได้อยู่
> 
> 🖕 **กบไม่เล่น** - ไม่ตรงจริต ชวนก็ไม่เล่น
> 
> **อนึ่ง :** เป็นความรู้สึกในความ **"อยากจะหยิบมาเล่นไหม?"** ของผมเอง ไม่ได้เกี่ยวอะไรกับคุณภาพของเกม ดูให้เป็นแค่ **"อีกความคิดเห็นหนึ่ง"** เท่านั้นก็พอนะครับ :)




---
