---
layout: post
title: ลงสีหุ่น Anachrony
author: sisada
image: assets/boardgames/etc/painting-anachrony.jpg
categories: [board games]
tags: [เล่าเรื่อง]
---
ไม่มีอะไรมากแค่อยากจะบอกว่าทาสีหุ่น Anachrony แล้ว (จริงๆทำเสร็จมาซักพักล่ะ)

จริงๆเริ่มจากการตะล่อมอ้อมๆขอให้เจ้านายผมที่เค้าทำสีพวกกันดั้มอยู่แล้วช่วยทำรองพื้นให้หน่อย พอเหยื่องับเบ็ด (ฮา) เลยมีคนทาสีหุ่นให้ 2 เผ่า (เผ่าสีเหลืองหุ่นการ์กอยล์ตัวเท่ กับ เผ่าเขียวหุ่นต้นไม้ที่ต้องใช้ฝีมือหน่อย) ส่วนที่เหลืออีก 3 เผ่าเนื่องจากว่าต้องรีบเอาไปออกทริปเล่นเกมผมเลยต้องมาจับพู่กันทำสีเอง

ตอนทำนอกจากเรื่องฝีมือแล้วก็มีข้อจำกัดในการจำนวนสีทีมีน้อย เพราะส่วนมากสีที่เจ้านายผมมีเป็นสีสดๆสำหรับหุ่นกันดั้ม (แต่ก็ถือว่าโชคดีเช่นกันเพราะเจ้านายผมมีเทคนิคทำสีแนวหุ่นๆเยอะหน่อย เหมาะกับตัวเกม) กับสีที่ผมสั่งมาเองค่อนข้างมั่วประมาณนึง เพราะใช้วิธีเทียบกับสี Citadel มาเป็นสี Vallejo โดยอิงสีจากกระทู้ทำสีใน BGG ที่เลือกใช้สี Vallejo เพราะว่าราคาถูกกว่าเหมาะสำหรับผมทีไม่ได้กะเข้าวงการทาสี ซึ่งแน่นอนว่าเทียบออกมาไม่เหมือนเท่าไร มีอารมณ์เสียเล็กน้อยเพราะผมสั่งสีจากร้าน หยิน-หยาง ซึ่งส่งของได้ช้ามากกกกกกกกกกก รอเป็นอาทิตย์ถึงได้ของแทนที่จะเป็นสองวัน (แต่เห็นว่าส่วนหน้าร้านก็บริการดีมั้งนะ) ผลจากการที่ส่งของช้าเกินคาดขนาดนี้ ทำให้ผมต้องทาสีโมเดลเอง 15 ตัวรวดเดียวในหนึ่งคืน ฝีมือกากอยู่แล้วยังต้องทำลวกๆอีก 

ก่อนจะจรดปลายพู่กันทาสีเองนี้ลำบากใจมากเพราะกลัวว่าทาแล้วสีจะออกมาลิเกหรือว่าออกเป็นแนวการ์ตูนๆ (ใน entry bgg มีหลายอันที่ผมเห็นแล้วไม่ตรงจริตผมอย่างแรง เห็นแล้วรู้สึกกลัวมาก) แต่พอทำเสร็จแล้วรู้สึกว่าโอเคสำหรับผมเลยนะ ตัวเผ่าสีแดงนี้ง่ายเลย นอกจากสีรองพื้นดำ + dry brush สีเงินที่เจ้านายผมทำแล้วผมแค่ทาสีทองแดงไปเฉยๆก็เสร็จแล้วจุดเก็บงานเล็กๆน้อยๆนี้ช่างแม่ม ส่วนเผ่าสีฟ้าผมทามั่วมากเพราะสีที่สั่งไว้มันไม่ตรงอย่างแรง แต่พอทาทับไปทับมา ก็พอดูได้นะ แน่นอนว่าคนทาสีบ่อยๆก็ต้องสวยกว่านี้ แต่ผมพอใจกับผลงานโดยรวมของผมตรงนี้ล่ะ

กระทู้เรื่องสีใน bgg : [Anachrony--Painted Minis---3rd time's the charm](https://boardgamegeek.com/article/25549238#25549238)
