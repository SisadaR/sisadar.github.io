---
layout: post
title: Kingdom Death- Monster
author: sisada
image: assets/boardgames/etc/kingdom-death-monster.jpg
categories: [board games]
tags: [bite size, กบโอเค]
---
##### ข้าลืมตาตื่นขึ้นมา...... หมุนมองไปรอบตัวหาได้เห็นสิ่งใดไม่ .... ดั่งกับท้องฟ้าได้เลือนหายไปจากที่แห่งนี้ มีเพียงแสงจากตะเกียงส่องประกายให้เห็นรอบตัว ส่องให้เห็นพื้นดินทรงสยองขวัญเพราะมันถูกสลักเป็นรูปใบหน้าทับถมกันกินบริเวณไปทุกแห่งที่แสงตะเกียงส่องถึง


##### ข้าคือใคร? ข้าไม่อาจะทราบ หากแต่ยกตะเกียงที่ขึ้นมาส่องดูก็พบว่ามีผู้คนไร้อาภรณ์แบบข้านอนเรียงรายกันอยู่ หลายคนก็ลุกขึ้นมาพร้อมกับความงุนงงไม่ต่างจากข้าเท่าใดนัก แต่ข้าเองก็หาแน่ใจในสีหน้าของคนเหล่านั้นไม่ เพราะมันมืดเหลือเกิน


##### ถัดใดนั้นข้ารู้สึกได้ถึงกลิ่นที่แปลกประหลาด ที่ทำให้รู้สึกเย็นยะเยือก มันเป็นกลิ่นสาบสางของเศษซากมนุษย์นับร้อยทับถมกัน ข้าได้กลิ่นมันก่อนที่มันจะส่งเสียงคำรามน่ากลัวที่แทบจะทำให้วิญญาณดับสิ้น


##### 'เจ้าสิ่งนั้น' กระโจนเข้ามาพร้อมกับฉีกทึ่งผู้คนรอบข้างข้าเป็นชิ้นเล็กชิ้นน้อย... ท่ามกล่างเศษซากศพ เครื่องใน และเลือดที่เลอะจนแทบไม่อาจทรงตัวเดินได้นั้นข้าไม่อาจจะทราบว่ามันเข้ามาฆ่าพวกเราด้วยเหตุใด เพื่อล่า? เพื่อความสนุก? แต่สิ่งที่ข้ารู้คือข้าตัวสั่นเทิ้มไปด้วยความหวาดกลัว


##### ที่แห่งนี้คือที่ใด ข้าอยู่ในความฝันหรือไม่ข้าไม่อาจรู้ได้ แต่ความจริงตรงหน้าคือข้านั้นหาได้อยากตายไม่ ข้าเห็นแผ่นหินรูปแบบหน้าแตกร้าวตรงพื้น มันอาจจะเป็นเพราะกาลเวลาหรือเพราะสิ่งใดไม่อาจทราบ แต่ข้างัดมันขึ้นมาพร้อมกับกำ 'อาวุธ' ของข้าอย่างเกรงแน่นจนไม่รู้สึกแม้กระทั้งความเจ็บปวดของคมหินที่ขนเลือดหลั่งออกมา


##### ข้าต้องสู้......และข้าไม่ใช่คนเดียวที่คิดเช่นนั้น




---



> มีหลายเกมเหมือนกันที่เล่นแล้วขี้เกียจเขียนอะไรยาวๆ หลายเกมก็เลยเลือนหายไปตามเวลา หรือบางทีเราก็อาจจะอยากเขียนทิ้งไว้ก่อน ไว้ว่างๆค่อยมาขยาย เลยคิดว่าอาจจะลองเขียน content สั้นๆหน่อย (bite size) แบบไม่ลงรายละเอียดเยอะ เน้นพล่ามเฉยๆไม่ต้องมาให้เรทจริงจังไว้ดูบ้าง


เกมเปิดมาพร้อมกับเนื้อเรื่องประมาณเนี่ยแหละ (แต่ผมใส่ไข่เพิ่มไปเยอะอยู่...สรุปสั้นๆตื่นมาที่ไหนไม่รู้เจอสิงโตอาวุธก็มีแค่หินกระเทาะใกล้มือ)

เรื่องมันเริ่มมากจากมีคนใกล้ตัวไปโดนป้ายมาจากงาน 42.195Con แล้วไปหาซื้อมา ผมเลยขอไปจอยเล่นด้วย พึ่งเล่นไปสองรอบ (จากอีกเยอะอยู่) เลยอยากเอามาเล่าคร่าวๆให้ฟัง



---



ถ้าพูดง่ายๆนี้เล่นแล้วนึกถึงเกม Monster Hunter ที่เป็นเกมดิจิตอล คือจะแบ่งเป็นรอบเจอมอนสเตอร์ที่เราต้องมาช่วยกันตี ระบบการเล่นไม่วุ่นวายก็ผลัดกันเดิน แล้วก็ทอยเต๋าตี แต่ต้องทอยสองจังหวะคือทอยว่าฟันโดนไหม ถ้าโดนต้องมาทอยต่อว่าตีโดนจริงๆหรือปล่าว การ์ดจะบอกว่าถ้าตีไม่โดน monster จะตอบโต้เรายังไง ระบบ AI เป็นแบบเปิดการ์ดที่ส่วนตัวคิดว่าทำโอเคดี

พอล้ม monster ได้จะมีการเปิดการ์ดว่า loot อะไรมาได้บ้าง อีกส่วนก็จะเป็นการสร้างหมู่บ้าน (เกมนี้รอบนึงแทนหนึ่งปี) เราก็เอาของที่ loot เนี่ยมาพัฒนาบ้านเมืองหรือมาคราฟต์ทำอาวุธกับชุด เกมมีกติกากับพวก event หลากหลายแต่โดนแกนก็จะเล่นสลับๆกันไปแบบนี้

ถ้าเป็นสายอเมริเทรชอยู่แล้วก็น่าสนุกแน่ๆ ส่วนตัวผมเปลี่ยน mindset มารับความ RPG ประมาณหนึ่งอยู่แล้วก็เลยคิดว่ามันสนุกดีนะ แต่มันจะไม่ซับซ้อน manual มากแบบ RPG แท้ๆ อารมณ์ก็ตามแบบอเมริเทรชทั่วไปคือเวลาที่เราทอยพลาดบ่อยๆแล้วทอยชนะได้เนี่ยฟิลลิ่งได้อยู่ (แต่ถ้าเป็น mindset euro นี้จบเลยนะเกมนี้ทอยเต๋าไร้สติ)

จุดสังเกตุคือเกมคนทำเป็นฝรั่งแต่ใช้อาร์ทตัวละครแนวมังงะที่เน้นสัดส่วนโค้งเว้า กับธีมที่ค่อนข้างดาร์กหน่อย คล้ายๆในมังงะ Berserk ตอนแรกๆเหมือนกัน แต่ที่ผมชอบจริงๆน่าจะเป็นวิธีวาดภาพกระกอบเชิงอธิบายวิธีเล่นในเล่ม คือมันจะเอาตัวสิงโตที่เราต้องสู้ตอนแรกเนี่ยล่ะมาวาดทำท่าตลกๆหลายอันดี ซึ่งก็ดูตัดอารมณ์เกมได้ดีโดยที่ไม่ทำให้บรรยากาศมืดมนโดยรวมของเกมหายไป



---
