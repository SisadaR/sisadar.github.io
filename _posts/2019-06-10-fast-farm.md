---
layout: post
title: Fast Farm
author: sisada
image: assets/boardgames/etc/fast-farm.jpg
categories: [board games]
tags: [bite size, กบเล่าเรื่อง]
---
เป็นงานออกแบบงานปั้นกระดานของ ลานละเล่น บอร์ดเกมคาเฟ่ อีกเกมที่เข้ารอบเหมือนกับ Golden Mining ที่เคยเอามาคุยก่อนหน้า พอดีเล่นแล้วรู้สึกว่าโดนใจมากเลยคิดว่าต้องขอลัดคิวเกมอื่นนิดนึง

> side note: เนื่องจากเป็นเกมที่ส่งประกวดซึ่งสามารถเปลี่ยนแปลงได้ตลอดเวลา ฉบับที่คุณเล่นอาจจะไม่เหมือนกับที่ผมได้เล่นซะทีเดียวนะ


จริงๆแล้วเกมมันมีความเป็น **'ขบถ'** พอควรในแง่ว่ามันเป็นเกม Mid weight euro ที่แถตัวเองออกมาเป็นการ์ดเกมแล้วไปประกวดงานแข่งที่เค้าจะหาเกมเบาๆสามสิบนาที เลยกลายเป็นเกมสนุกที่อาจจะไม่เข้ากับเวทีซักเท่าไร เพราะดันอัดเอาระบบการประมูลแบบ El Grande , ระบบ Multi Card Use แบบ Glory To Rome, ระบบ Scoring แบบ Agricola, รวมถึงระบบการทำ Tile Laying ที่แทรกลูกเล่นที่ง่ายแต่ทำให้เกมซับซ้อนลงไปในการ์ด 100 ใบ

ธีมคือเราก็ทำฟาร์มเนี่ยล่ะ การ์ดแต่ล่ะใบจะแบ่งออกเป็น 1 ถึง 4 ส่วนแล้วแต่ใบ เราก็หยิบๆมาวางต่อๆกัน ของในไร่เราก็จะมีสัตว์สามชนิดมีทุ่งข้าวกับสวนผัก แต้มฝั่งพืชไร่ก็คือเราพยายามวางให้แต่ล่ะชนิดมันติดๆกันยาวๆ ส่วนแต้มฝั่งสัตว์แต่ล่ะชนิดเราก็จะต้องพยายามล้อมรั้วให้มัน

รั้ว? คืองี้โดยไอเดียแล้วเราอยากให้ให้สัตว์แต่ล่ะชนิดอยู่แยกคอกกัน ถ้าไม่ทำล่ะก็สัตว์ที่ไม่อยู่ในรั้วก็จะไม่ถูกนับเป็นแต้ม การ์ดแต่ล่ะใบเลยจะมีรูปทรงของรั้วที่แตกต่างกันให้เราต้องมาคิด puzzle เพิ่มว่าจะหยิบแบบไหนดีถึงจะได้ของเยอะๆแต่ก็ไม่ทำให้รั้วมันเปิดจนไม่มีแต้ม พื้นที่บางชนิดก็จะยอมให้เราเอาการ์ดใบอื่นมาวางทับ หรือสอดกันได้ จนถึงตรงนี้โดยไอเดียก็เป็นเกมวางไทล์ต่อกันที่มีกิมมิคเป็นการล้อมรั้วมาเสริม


--------------------------
แต่ช้าก่อนในเกมนี้ตลาดการ์ดจะวางไว้เป็น 4 ระดับที่ค่อยๆเปิดออกมา ผู้เล่นแต่ละคนจะมีการ์ดพลังที่มีลำดับ 1-12 หน้าตาเหมือนกันไว้ในมือ ผู้เล่นคนแรกจะเลือกมาหนึ่งใบหงายไว้ ส่วนคนที่เหลือก็ต้องเลือกเลขที่ไม่ซ้ำกับคนก่อนหน้า จากนั้น Turn order ในรอบนั้นจะเป็นไปตามลำดับเลข ลงเยอะกว่าก็ได้เล่นก่อน (แบบ El Grande)

ตรงนี้มันอาจจะธรรมดาอยู่ แต่ว่าพอถึงตาเรานอกจากจะได้หยิบการ์ดแล้วเรายังต้องเลือกว่าจะ 'เสียบ' การ์ดพลังของเราว่าจะใช้ด้านบนหรือด้านล่าง ถ้าเอาด้านบนก็จะเปรียบเหมือนเราได้ลงทุนสร้างเครื่องจักรผลิตทรัพยากรเอาไว้ใช้สร้างสิ่งก่อสร้าง (มียิ่งเยอะยิ่งดี) แต่ถ้าเอาด้านล่างเราจะได้ความสามารถไว้ลีลาเพิ่มหรือเป็นโบนัสตอนจบเกม (แต่ทรัพยากรซื้อการ์ดก็น้อยลง) เพราะว่าการ์ดในตลาดน่ะ มันต้องมีทรัพยากรถึงพอถึงจะหยิบมาเล่นได้ เราก็เล่นไปงี้ 8 รอบก็จบแล้วมานับแต้มกัน



--------------------------
เกมนี้เล่นแล้วนึกถึง Fedum ในแง่คนออกแบบชอบเกมหลายอัน ก็เลยดึงแกนเด็ดๆของเกมที่ชอบมาใส่ แบบใส่สนองนีดด้วยนะ ทำให้เกมมันมี Learning Curve สูงพอควร แต่ก็นั้นแหละ พอดีผมเล่นไอ้เกมที่เค้าว่ามาแล้วทุกเกมแถมดันชอบด้วย พอเจอไอ้สารพัดมิกซ์พวกนี้โดนเขย่ามาเป็นเกมใหม่มันเลยรู้สึกว่าเจ๋งมาก

จุดสำคัญในเชิงออกแบบของเกมนี้คือมันสามารถอธิบายด้วยองค์ความรู้เก่าได้ง่ายมากอย่างเช่นนี้ประมูลแบบเกมนี้ นับแต้มแบบเกมนั้น ฯลฯ ที่นี้ปัญหามันเลยเป็นว่าถ้าคุณไม่เคยเล่นเกมพวกนี้มาซักเกมคุณจะหนักล่ะ อย่างระบบคิดแต้มแบบ Agricola ที่ต้องนับทุกหมวด และแต่ล่ะหมวดถ้ามีแต่ล่ะจำนวนจะได้แต้มไม่เท่ากัน (อย่างเช่น ไก่ 0/1-3/4-5/6-7 ตัวจะได้ -1/1/2/3/4 แต้ม) ถ้าคุณไม่ชินขนาดจำตารางแต้ม Agricola ได้คุณก็จะมีโหลดในหัวเพิ่มล่ะว่าหยิบอันไหนเรียกว่าคุ้ม เพราะคุณไม่ได้แค่พะวงกับวิธีวางไทล์ให้ดี คุณต้องมองเรื่องแต้มว่าคุ้มไม่คุ้มอีกต่อซึ่งโหลดตรงนี้นับว่าไม่น้อยเลยสำหรับเกมแบบนี้ หรืออย่างระบบประมูลแบบ El Grande ที่เหมือนจะง่าย แค่วางเลขเรียงกัน แต่ถ้าคุณไม่คุ้นก็อาจจะงงว่าจะวางไปทำไม

คือด้วยลักษณะแล้วการวาง puzzle ของเกมมันก็มีส่วนที่ซับซ้อนในตัวมันเองอยู่ในระดับหนึ่งอยู่แล้ว พอต้องมาพ่วงกับ add-on อื่นๆเลยทำให้กลายเป็นเกมที่อาจจะจุกจิกเกินไป คือตอนผมเล่นนี้เห็นได้ชัดเลยระหว่างคนที่เล่นเกมต้นทางมาครบแล้วจะสนแค่ว่าวางไทล์ไงดี แต่คนไม่ค่อยเล่นเกมต้นทางเลยจะคอยมองกับมีคำถามที่ทำให้ระบบความคิดสะดุดอยู่หลายจุด (เห็นได้ชัดในเกมแรก เกมต่อๆไปอาจจะดีขึ้นแต่ถ้า first impression ไม่ดีก็อาจจะไม่มีรอบสองไรงี้)


--------------------------
จริงๆที่พูดมาไม่ใช่ข้อเสียสำหรับผมแค่ในตลาดระดับแมสเกมน่าจะขายตัวเองยากนิดนึงเพราะเล่นรอบแรกคนอาจจะส่ายหน้าหนีไปซะก่อน แต่ขายผมได้แน่ๆล่ะคนนึง ชอบมาก เอาไปปรับให้มันลีนกว่านี้แล้วใส่ advance mode ไว้ขายคนสองจำพวกนี้ก็น่าจะไหวอยู่

**update:** พอดีมีอีกอันที่ลืมเขียนคือเกมนี้ในแง่ธีมแล้วอาจจะต้องปรับหรือเขย่าอีกหน่อยคือทรัพยากรในเกมเป็นหินและไม้ ที่ถ้าคนไม่เคยเล่น Agricola แม่งจะโคตรงว่าเอามาทำเหี้ยไร เอาหินไปซื้อรถแทรกเตอร์เหรอ? แต่ถ้าคนเคยเล่นจะ Agricola มาจะไม่มีคำถามแบบนี้ในหัวมองมันเป็น Agricola:The Tile Laying Game โดยอัตโนมัติ ส่วนตัวคิดว่าถ้าคงธีมฟาร์มไว้ก็อาจจะต้องเปลี่ยนธีมไอคอนตรงนี้หน่อย หรือไม่ก็ retheme ตัวเองเป็นเกมสร้างเมืองไรงี้ แต่เอาจริงๆผมก็ชอบฟาร์มนะส่วนหนึ่งที่บวกเกมนี้เยอะเพราะผมเป็นแฟน Agricola เนี่ยล่ะ