---
layout: post
title: Millennium Blades - ย่อประสบการณ์เล่น MTG 3 ปีในเวลา 2 ชม
author: sisada
image: assets/boardgames/etc/milliennium-blade.jpg
categories: [board games]
tags: [thought, กบชอบ]
---
เกมนี้เราจะได้สวมบทนักเล่นการ์ด Collectable Card Game (CCG) ที่ชื่อ Millennium Blades ชื่อเดียวกับเกม ตัวเกมจะจำลองให้เราไปซื้อซองจากร้านค้ามาเปิด เป้าหมายคือเพื่อมาจัดเด็คไปแข่งทัวร์นาเม้น!!!

ตัวเกมเริ่มต้นโดยที่ เอา การ์ดหลักที่ต้องใส่ทุกเกม (Core Set) + เลือก Expansion มา 12 ชุด (จากทั้งหมด 28 ชุดในกล่อง) สับรวมกัน ตรงนี้ note ไว้ว่าหลังการ์ดของ Core Set กับ Expansion แต่ล่ะชุดจะมีลายมีธีมไม่เหมือนกัน
**ความลำบาก ณ จุดนี้คือมีการ์ดราวๆ 260 ใบต้องสับให้คละกันดีๆ ก็ต้องช่วยๆกันหน่อย**


---


### How things goes


ตัวเกมแบ่งออกเป็นสองส่วนใหญ่ๆที่เล่นแยกกันคือ **'ส่วนซื้อการ์ดทำเด็ค'** กับ **'ส่วนแข่งทัวร์นาเม้น'** ในส่วนของการจัดเด็ค จะมีการจับเวลาจริงให้ 20 นาที ใครอยากจะซื้อซอง ขายการ์ด แลกการ์ดกับเพื่อน ก็ทำกันไป

ตัวเกมย่นย่อการเปิดซอง ให้หนึ่งซองเหลือเพียงการ์ดใบเดียว หลังการ์ดที่แตกต่างกันจะเป็นตัวบอกว่าเรากำลังจะเปิดซองจากชุดไหน เราจะซื้อแบบสุ่มจากตลาดกลาง หรือจะซื้อการ์ดแบบที่หงายแล้วก็ได้ จะขายการ์ดที่ไม่ใช้เอาเงินมาหมุนไปเปิดซองใหม่ก็ไม่มีปัญหา ถ้าซื้อแบบเป็นซองซึ่งแต่ล่ะ set ราคาไม่เท่ากัน เราอาจจะได้การ์ดที่ถูกกว่าหรือแพงกว่าค่าซองก็ได้

ส่วนการ์ดเหลือๆที่เราไม่ได้ใช้นอกจากเอาไปขายแล้วยังสามารถรวมไปย่อยเพื่อแลกเปิดซองการ์ดโปรโมที่เก่งกว่าปกติได้ พร้อมกับตอนจบรอบถ้าเราสามารถจัดชุดการ์ดไปทิ้งให้ตรงกับเงื่อนไขเราก็จะได้แต้มเพิ่มด้วย



---


พอหมดเวลาเราก็จะเอาสู่ส่วนการแข่ง ผู้เล่นแต่ล่ะคนต้องเลือกการ์ดเข้ามือมา 8 ใบ (เป็นการย่อระบบจัด Deck ลงมาให้เหลือแค่การ์ดเพียงหยิบมือ) จากนั้นในตาตัวเองเราจะได้สิทธ์ในการทำแอคชั่นบนการ์ดที่เราลงไปแล้ว พร้อมกับลงการ์ดใบใหม่ ความสามารถก็ว่ากันไปตามการ์ด  ตัวความสามารถอ่านไม่ยากเป็นภาษาแบบการ์ดเกมทั่วไป ใช้เวลาทำความคุ้นเคยไม่นาน

ผู้เล่นแต่ล่ะคนจะผลัดกันวางการ์ดที่ล่ะคนจนครบ 6 ใบ เป้าหมายของการแข่งขันคือการสร้างแต้มชื่อเสียงจากการแข่งให้ได้มากที่สุด (แน่นอนว่างานหลักของการ์ดในเกมคือผลิต/ลดแต้มที่ว่า) จากนั้นเราจะเอาตัวเลขนี้มาหาอันดับที่ 1/2/3/4/5 เผื่อหาแต้มจริงๆอีกที (ที่หนึ่งประจำทัวนาเม้นจะได้ X แต้มที่สองได้ Y แต้ม ไรงี้) ส่วนความสามารถการ์ดก็มีเยอะแนว บางอันก็เน้นตี บางอันก็เน้นคว่ำการ์ดตัวเอง บางอันเน้นเก็บสัญลักษณ์จัดชุด ส่วนตัวการ์ดเองก็จะการ์ดประเภทถ้าทำตามเงื่อนไขที่กำหนดได้ก็จะได้แต้มเพิ่มตอนจบเกมไรงี้

**วนลูปแบบนี้ 3 รอบเป็นอันจบเกม**


---


### How it feel


ปกติแล้วผมไม่ค่อยเล่นเกมค่ายนี้ เพราะมักจะทำแต่เกมสองคนซะส่วนใหญ่ ที่ได้เล่นจริงๆ(แล้วชอบมาก แม้จะไม่ค่อยตรงแนวที่ชอบโดยปกติ) ก็คือ Argent : The Consortium ส่วนเกมนี้เป็นเกมที่ตอนแรกเล็งๆไว้แต่ค่อนข้างลังเลเพราะออกแนวการ์ดจ๋าๆ แต่พอดีเพื่อนไปจัดมาจาก GenCon' 16 เลยได้เอามาลองเล่นกัน



---


Key ของเกมนี้คือยัดข้อมูลจำนวนมากให้คุณตัดสินใจในเวลาที่จำกัด ในช่วงจัดการ์ดนอกจากคุณจะต้องรวบรวมการ์ดแล้วคุณยังต้องคิดไปพร้อมๆกันว่าคุณจะเลือกการ์ด 8 ใบไหนเอาไปแข่งจะใช้คอมโบแบบไหนยังไง ไหนจะต้องคิดเรื่องเจรจาขอแลกการ์ดกับเพื่อน ไหนจะจัดชุดการ์ดไปทิ้งแลกแต้ม

เกมนี้ค่อนข้างสดใหม่แล้วก็เก็บอารมณ์ของคนเล่นการ์ดเกมได้ดีมากๆ ตัวเกมสร้างความรู้สึกของการได้เปิดซอง จัดเด็ค เข้าแข่ง ได้ครบถ้วนในเวลา 2 ชั่วโมง (สมัย ม ปลายผมเล่น MTG อยู่ช่วงหนึ่ง เล่นเกมนี้แล้วฟีลลิ่งมันได้มาก)



---


ส่วนจัดการ์ดแบบจับเวลาจริง ที่ตอนแรกกังวัลว่าจะวุ่นวายหรือปล่าวกลับค่อนข้างสบายๆ ผลประโยชน์จากระบบจับเวลาก็ช่วยให้ตัวเกมกระชับไม่ยื้ดเยื้อ ส่วนแข่งการ์ดค่อนข้างกระฉับแล้วก็จับอารมณ์ของการต่อสู้ออกท่าทำคอมโบจากการ์ดที่เราจัดมาดีมาก

Text ในการ์ดถ้าอ่านไม่ออกก็เป็นปัญหาใหญ่ แต่ถ้าอ่านพอได้ก็น่าจะสบายๆเพราะเป็นภาษาแบบการ์ดเกมที่รูปแบบกับคำที่ใช้ค่อนข้างซ้ำๆย่อยไม่ยาก ปัญหาจริงๆจะมีตอนซื้อการ์ดที่เปิดแล้วจากตลาดกลาง เพราะเวลามองกลับหัวนี้ไม่มีทางอ่านออก



---


### Thoughts


ส่วนตัวมองเกมนี้เป็นเกมเล่นเอาฮา weight กำลังพอดี เพราะว่าในแต่ล่ะรอบการแข่ง แต้มชื่อเสียงที่เอาไว้จัดอันดับทำแต้มจริงมันค่อนข้างเฟ้อแล้วนับยากมากกว่าใครได้เท่าไรเพราะแต้มมีทั้งแบบได้ทันที กับแบบรอจนรอบทัวร์นาเม้นถึงได้แต้ม ระบบการต่อสู้ก็มีดวงเข้ามาเกี่ยวนิดหน่อย เลยออกแนวทำคอมโบกับตีเอามันส์ตามที่การ์ดที่เราจัดมามากว่า

อัตตราการเล่นซ้ำเกมนี้โคตรเยอะเพราะมีการสับเปลี่ยนการ์ดกลุ่มการ์ดที่จะเอามาใช้ตลอด มีการ์ดในกล่องพันกว่าใบเอามาใช้แค่ที่ละไม่ถึงครึ่ง

**สำหรับผมแล้วเกมนี้เป็นเกมที่ลงตัวที่สุดในจุดที่การ์ดเกมกับบอร์ดเกมมาเจอกัน**