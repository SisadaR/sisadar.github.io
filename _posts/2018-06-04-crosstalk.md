---
layout: post
title: Crosstalk
author: sisada
image: assets/boardgames/etc/crosstalk.jpg
categories: [board games]
tags: [bite size, กบชอบ]
---
รอบนี้มาแปลกหน่อยคืออยากแนะนำเกมแนวปาร์ตี้ที่เล่นแล้วชอบมาก จนอยากเอามาเล่าใหัฟัง ส่วนตัวคิดว่ามันเป็นเกมใบ้คำที่เจ๋งกว่า Codename ซักสามเท่าได้ (เล่นบอร์ดเกมมา 8 ปีนี้น่าจะเป็นเกมปาร์ตี้อันแรกที่เล่น 6 ชั่วโมงรวดแล้วไม่มีทีท่าว่าอยากจะเลิก)

ไอเดียคือเราจะแบ่งกันสองทีม แต่ล่ะทีมก็จะเลือกตัวแทนมาคนหนึ่ง จากนั้นสองคนนี้ก็จะเลือกคำมาคำหนึ่งจากคลังศัพท์ที่มี (เป็นการ์ดกองใหญ่ แต่ล่ะใบก็มีคำให้เลือกเยอะอยู่) ชนิดของคำก็มีตั้งแต่พื้นๆยันคำศัพท์เฉพาะกลุ่ม อย่างชื่อพระเอกหนัง คำอุทาน ชื่อเพลง ชื่อดารา ไรงี้ (แต่ว่ากันตรงๆผมไม่รู้จักคำในนั้นก็มากมายอยู่) พอเลือกคำมาได้ เป้าหมายก็คือพยายามใบ้ให้ลูกทีมตัวเองทายถูกแต่อีกฝ่ายทายผิด

กระบวนการที่เกมนี้เลือกใช้ จะเริ่มจากคนใบ้จะเขียนคำใบ้ให้ลูกทีมก่อน (แน่นอนว่าห้ามตรงกับคำตอบ) อันนี้เราจะเรียก **private clue** ของแต่ล่ะทีม เสร็จแล้วคนใบก็จะผลัดกันเขียนคำใบ้ลงกระดานกลางแล้วให้อีกทีมตอบ (อันนี้เรียก **public clue**) รูปแบบมันก็จะเป็นคนใบ้ Team A เขียน แล้วลูกทีม Team B ตอบ แล้วก็สลับกัน เกมก็ง่ายๆแค่นั้นแหละ ใบ้มากสุดได้แค่ทีมล่ะ 4 ครั้ง

ที่มันสนุกคือการที่เราเป็นคนเขียนคำใบ้แต่ให้อีกทีมตอบเนี่ยแหละ เขียนง่ายไปก็ไม่ได้เดี๋ยวเค้าไปจับคู่กับ private clue ที่เราไม่รู้จะทำไงนะ? หรือบางทีเขียนคำ private clue เป็นคำกลางๆเกินไป โดนคนใบ้อีกทีมเขียนคำ public clue พอดีก็กลายเป็นเสียจำนวนคำใบ้ไปเปล่าๆ ส่วนไอ้คนเดาก็ต้องพยายามคิดกันไป ว่ามันจะพยายามใบ้คำไหนนะ

ของเล่นที่เพิ่มความน่าสนใจก็คือเกมมันจะมีแผ่นอีกอันที่เอาไว้เขียนบอกไกด์ลูกทีมตัวเองว่า คำใบ้ไหนเป็นคำหลอก คำไหนให้เน้น คำไหนให้เอามาเชื่อมกันไรงี้ แต่ว่ามันส่งได้ครั้งเดียว แถมต้องเป็นตอนที่คนลูกทีมเราตอบไปแล้วด้วย หลายครั้งเราจะใช้วิธีเขียนล่วงหน้าไปเลยว่าเดี๋ยวอีกสองคำเราจะใบ้หลอกให้พวกนายเน้นแค่บางคำก็พอไรงี้ ตรงนี้มันก็สนุกดี (บางเกมเขียนแผนอย่างดี อ้าวอีกฝ่ายตอบได้ตั้งแต่คำใบ้แรกแล้วก็มี)

ที่ชอบมากๆคือเกมไม่มีข้อจำกัดอึมครึมแบบ Codenames เวลาที่คนใบ้คิดเชื่อมโยงคำไม่ออก กับเวลาที่ต้องหงุดหงิดว่าทำไมใบ้คำนั้นนี้โน้นแล้วมันจะไปชนกับของทีมอื่น (เวลาใบ้ที่ล่ะหนึ่ง-สองคำก็ค่อนข้างน่าเบื่อนะ) เพราะเกมนี้ทั้งสองทีมจะมุ่งมั่นแข่งกันใบ้แค่คำเดียว เกมมันเลยมีความกระชับกับแข่งขันกันสูงดี คือผมชอบเล่นเป็นคนใบ้ใน Codenames นะแต่หลายๆทีมันก็เงียบมากไปหน่อย ที่ชอบอีกอย่างคือเป็นเกมที่เปิดมือถือหาคำแปลแล้วไม่รู้สึกว่ามันโกง

> ตัวอย่าง (ไม่คิดว่าดีเท่าไร แต่คิดว่ามันดูลีลาเยอะดี) ที่เอามาให้ดูคือทีม A ส่งคำใบ้ให้ลูกทีมว่า Machine ส่วน ทีม B ส่ง Money
> .
> ระหว่างนั้นก็ส่งคำใบ้กันไปเรื่อยๆ ทีม A ใช้วิธีส่งคำใบ้ล่วงหน้าไปก่อน แล้วเขียนใบ้ Back ที่จริงๆหมายถึง Front แล้วก็ไปรวมกับ Market เพื่อจะพยายามใบ้ว่ามันเป็น เครื่องจักรที่อยู่หน้าตลาด ส่วนทีม B เน้นโยงเรียบๆแทน (สังเกตุว่าตอนจบก็ใบ้ว่า Machine เหมือนกัน)
> .
> .
> .
> .
> .
> ส่วนเฉลยคือ............พยายามจะใบ้คำว่า ATM (แต่จริงๆแล้วคำใบ้ว่า Machine นี้มันผิดกติกานะเพราะเป็นส่วนหนึ่งของ ATM แต่พึ่งมานึกออกตอนมีคนมาทัก)

