---
layout: post
title: Meeple Source- Money Disc
author: sisada
image: assets/boardgames/etc/meeple-source-money-disc.jpg
categories: [board games]
tags: [กบเล่าเรื่อง]
---
ผมอยากได้เหรียญ mini poker set จาก MeepleSource.com มานานล่ะแต่ว่ามัน out of stock ไปนานมากแล้วก็ไม่ยอมเอามาทำใหม่เสียที พอรอบนี้มันเอากลับมาทำใหม่  (แต่หน้าตาคนล่ะแบบนะ) ก็เลยคิดว่าคงต้องสั่งมาลองหน่อย เพราะก่อนหน้านี้ใช้เหรียญพลาสติกหน้าตาแบบเหรียญโรงอาหารมาหลายปี ก็ใช้งานได้ดีนะ เลยคิดว่าได้เวลาอัพเกรดล่ะ  (แต่ก่อนหน้านี้ก็จัดเหรียญเหล็กจาก Clans of Caledonia มาใช้แล้ว)

ตัวเหรียญทำจากไม้ขนาดประมาณเหรียญห้าบาท หนาประมาณเหรียญซ้อนกันสองเหรียญ น้ำหนักเบา วางซ้อนแล้วไม่ล้มง่าย มีหน้าเหรียญค่อนข้างครอบคลุม ( มี 1/5/10/25/50/100/ 500 ) เนื้อสีดูแล้วก็ทามาหนาดี ข้อที่ชอบอีกอย่างคือหน้าตามันดูไม่ **'บ่อน'** เวลาเอาไปเล่นข้างนอกก็ดูไม่ประดักประเดิดแบบกำลังตั้งวงไพ่ ที่รู้สึกว่าสีไม่ค่อยเข้าพวกหน่อยก็จะเป็นหน้าเลขห้าสีแดง ที่เพ้นเป็นสีเทาทำให้ดูไม่ค่อยชัดเทียบกับอันอื่นที่ใช้สีดำ แต่ก็ไม่ใช่เรื่องใหญ่อะไร ในรูปอาจจะดูเบลอหน่อยแต่ว่าอันจริงก็คมชัดดี สิ่งที่ยังกังวลคือความคงทนของสีซึ่งอันนี้ก็คงต้องใช้กันไปดู รวมๆผมก็ Happy กับคุณภาพและรูปลักษณ์

ส่วนตัวผมกะเอาไว้ใช้แทนเงินกระดาษสำหรับเกมที่มีค่าเงินหลายหลัก (โดยเฉพาะเกมรถไฟตระกูล 18XX ที่ Poker Chip ถือเป็นเรื่องจำเป็นขั้นต่ำ  เพราะประหยัดเวลาทอนเงินไปได้ราว 30+ นาที) ส่วนเกมยูโรทั่วไปที่ธีมแนวยุคกลางหรือที่ไม่ยุคใหม่มากที่มักจะใช้เหรียญแค่หน้า 1/5/ 10 ผมก็จะสลับไปใช้เหรียญเหล็กของ Clans of Caledonia แทน

ผมสั่งจาก MeepleSource.com เป็นเซตหกหน้า 200 อัน + สั่งเหรียญห้าร้อยแยกอีกเซต (เพราะไม่มีรวมในชุด) ผมโชคดีไม่โดนภาษี เบ็ดเสร็จรวมค่าส่งมาไทยก็ 27xx บาท ส่งจาก USA แบบธรรมดาไม่มีแทร๊คกิ้ง เดินทางถึงไทยก็ประมาณ 10 วัน แต่ถ้ากะใช้กับเกมยูโรทั่วไปเอาจริงๆแค่เซ็ท 100 อันก็เหลือเฝือแล้ว (ราคาก็ถูกลงเยอะอยู่ไปเหลือพันต้นๆมั้ง พอดีจัดเต็มด้วยเหตุผลแบบจิตเล็กๆว่าไหนๆแล้วก็ต้องจัดให้ครบ) นี่ก็กำลังคิดอยู่ว่าตอน Poker Chip ของ Brass ที่ KS ไว้มาแล้วจะทำยังไงเพราะ function ออกจะทับซ้อนกันอยู่เหมือนกัน
