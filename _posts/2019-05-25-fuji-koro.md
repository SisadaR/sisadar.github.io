---
layout: post
title: Fuji Koro- ล่ามังกรร้อนลาวา
author: sisada
image: assets/boardgames/etc/fuji-koro.jpg
categories: [board games]
tags: [bite size, กบเฉย]
---
ปี 1707 ... ภูเขาไฟฟูจิอันศักดิ์สิทธิ์กำลังจะปะทุ เพื่อป้องกันมิให้สมบัติลับแห่งชาติที่ถูกซ่อนไว้ในศาลเจ้าลับใต้ภูเขาต้องถูกดูดกลืนหายไปในกลางบ่อลาวาอันเดือดพล่าน ท่านโชกุนจึงได้ส่งกลุ่มซามูไรมือหนึ่งแห่งแว่นแคว้นเข้าทำการกอบกู้ก่อนที่จะเวลาจะหมดสิ้นไป แต่นอกจากภยันอันตรายจากลาวาที่กำลังเอ่อล้นแล้ว เหล่ามังกรที่สิงสถิตอยู่ก็พลันตื่นขึ้นมาเช่นกัน

แต่ช้าก่อนท่านโชกุนบอกให้มาขนของกลับไม่ได้บอกมาให้สู้มังกร เลยไม่ได้พกอาวุธติดตัวมา ลำพังแค่มีดปาดเนยคงไม่พอ แต่ไม่เป็นไรเราไปตีดาบตีเกราะเอาใต้ภูเขาไฟก็ได้ร้อนอยู่แล้วนิน่า!!

> ❗**Disclaimer** เกมนี้ผมได้รับตัวเกมฉบับเดโมที่เอาไว้ให้คนรีวิวเกมได้ทดลองเล่นกัน คุณภาพอุปกรณ์ที่เห็นจึงไม่สามารถชี้วัดสิ่งที่จะเป็นในฉบับผลิตจริง กล่องที่ใช้เล่นนี้ผู้ผลิตได้ส่งมาให้ทดลองและผมจะต้องส่งเกมคืน รวมไปถึงผมไม่ได้รับเงินในการรีวิวนี้แต่อย่างใด ทำให้ผมมีอิสระในการพูดถึงเกมนี้ในแบบที่ผมต้องการ แต่เนื่องจากโดยพื้นฐานแล้วเกมนี้แตกต่างจากเกมที่ผมเล่นโดยปกติค่อนข้างมาก ข้อเขียนจึงนี้จะเป็นการพูดถึงเกมนี้ด้วยกรอบที่แตกต่างจากตัวผมตามปกติ ไม่ขอให้เรทนะครับ


ไอเดียของเกมนี้คือเราจะเป็นตัวซามูไรที่โผล่มาใจกลางปล่องภูเขาไฟจากนั้นเราก็ต้องคอยเปิดไทล์แผนที่ไปเรื่อย พอเปิดมาก็จะเจอทรัพยากรเอาไปคราฟทำอาวุธเอาไปสู้กับมังกรเพื่อทำแต้ม พอแต้มถึงจุดๆหนึ่งลาวามันจะเริ่มล้นขึ้นมาทำให้ทางเดินมีน้อยลงเราก็ต้องรีบตาลีตาเหลือกหนีกลับฐาน ถ้าตอนหนีมาไวแล้วพกสมบัติมาเยอะก็จะได้แต้มเพิ่ม โดยรวมก็ประมาณนี้


ตานึงๆผลัดกันทำแอคชั่นสี่อย่างวนกันไปเรื่อยๆโดยเริ่มจาก
* **เดิน:** ก็เดินนั้นแหละไม่ซับซ้อน แต่เกมนี้ถ้าเราจะเดินบนลาวา (เมิงเป็นซามูไรหรือนินจาว่ะ!!) เราต้องคราฟรองเท้ามาก่อน (แต่รองเท้าก็ไม่ทนไฟนะต้องซ่อมตลอด) กับถ้าเดินไปอยู่ไทล์ที่มีมังกรก็ต้องบู๊ (เกมมีสองโหมดคือแข่งกับช่วยกันเล่นถ้าเล่นแข่งกันก็สามารถตีกันเองแย่งของก็ได้)
* **เปิดแผนที่:** เกมนี้ไทล์จะเป็นทรงหกเหลี่ยมที่มีไทล์เล็กๆประกอบกัน ถ้าเราอยู่ที่ขอบไทล์ก็จะเปิดไทล์ข้างๆมาดูได้ คนเปิดก็จะได้แต้มกับได้สิทธิ์ในการหมุนไทล์ให้มันเข้าทางเรา
* **เก็บของ:** บางจุดเราสามารถเก็บของได้ซึ่งมีทั้งทรัพยากรที่เอาไว้ทำชุด/อาวุธ แต้มประสบการณ์ที่เอาไว้เพิ่มความสามารถ แล้วก็ 'พระ' ที่เอาไว้ช่วยปลดล๊อกความสามารถให้กับเรา อย่างเก็บของได้เยอะขึ้น หรือทำให้ถืออาวุธได้มากขึ้น ไม่ก็ทำแอคชั่นได้เยอะขึ้น (สรุปว่าพระหรือลิ้วล้อก็ไม่ทราบ)


คือเกมมันก็ให้เราวนๆทำกันคนล่ะสองแอคชั่นนี้แหละตานึงใช้เวลาไม่มาก แต่ว่าโทเคนทำแอคชั่นที่เอาไว้ใช้มีจำกัด (มีแค่สามอัน) เลยต้องมีแอคชั่นที่สี่นั้นคือ **'พักผ่อน'** เพื่อที่จะ reset โทเคนที่ว่า ไหนๆนั่งพักแล้วเกมก็จะให้เราเอาของที่เก็บไว้ในกระเป๋าออกมาวางเรียงๆตรง หมวก/อาวุธ/รองเท้า ซึ่งเราจะมีวัตถุดิบอยู่สามแบบ สองแบบนี้ไม้และเหล็กที่หาเอาได้ตามพื้นกับฟันมังกรที่ต้องไปล้มมังกรมาก่อน เวลาเราวางเรียงๆกันแล้วเกิดแมทซ์กับผังที่เกมสุ่มมาให้เราก็จะได้อัพเกรดท่าเราให้มีโบนัสนิดหน่อย


ระบบการต่อสู้จะเป็นแบบโยนเต๋าอัดกันลุ้นๆเนี่ยแหละ จำนวนเต๋าที่มังกรแต่ล่ะชนิดทอยได้จะระบุไว้แล้วส่วนของเราก็ขึ้นอยู่กับว่าเราใส่คิวป์ทรัพยากรลงไปในช่องอาวุธเยอะแค่ไหน ลูกเต๋าจะเหมือนกันหมดคือมีหน้าตีวืดหนึ่ง หน้าตีแล้วดาบพังหนึ่ง และหน้าโจมตีแล้วแต่คุณภาพวัสดุยิ่งดีก็ยิ่งตีแรง ถ้าทอยแล้วดาบพังก็ต้องหยุดตีแล้วถอนตัว ฝั่งผู้เล่นถ้าโดนโจมตีก็ต้องพังวัสดุที่ทำเกราะทิ้งไปแล้วไปเดินฟาร์มของเอาใหม่ ก็คือยิ่งสู้ คนเล่นยิ่งลำบากนั้นแหละได้แต้มมาอาจจะโดนเพื่อนตบหัวแย่งของได้อีกเพราะเกราะบาง ตอนตีมังกรนี้ถ้ามีเพื่อนอยู่ใกล้ๆก็สามารถโดดมาร่วมแจมได้ ซึ่งค่อนข้างจำเป็นในตอนท้ายๆเพราะตัวคนเดียวมักจะสู้ไม่ไหว

เกมมีชุดกับดาบเวทย์แบบที่โกงมาอีกนิดแต่ว่าการจะทำได้ต้องวิ่งไปตามขอบแผนที่หาแบบแปลนแล้วก็เก็บทรัพยากรมาวางเรียงกันให้ตรงรูปด้วย ถ้าทำได้นอกจากจะช่วยให้เล่นง่ายแล้วตอนจบเกมถ้าเราเอาไปเคลมแต้มกับท่านโชกุนทันก็จะได้แต้มเพิ่มอีก



---



พอเล่นครบสามสิบแต้ม (ส่วนมากเปิดแผนที่เริ่มหมดก็จะได้แต้มประมาณนั้นพอดี) เกมจะเริ่มนับถอยหลังแปดรอบ (ตรงนี้อารมณ์ประมาณ Clank!) ยิ่งนับถอยหลังพื้นที่ให้เดินก็จะลดลงเพราะลาวามันจะเริ่มทับทางเดิน เราจะฟาร์มตีมังกรต่อหรือจะรีบหนีกลับปราสาทก็ได้ถ้ากลับเร็วพอถึงตาเราก็จะได้เอาทรัพสมบัติที่เก็บมาทยอยแลกแต้มไปเรื่อย



---



อย่างที่บอกว่าโดยทั่วไปแล้วเกมนี้ถือว่าเบามากสำหรับการเล่นโดยปกติของผม (คือไม่เล่นนั้นแหละ) แต่ว่าพอมองในกรอบว่านี้เป็นเกมสำหรับ **'เด็กวัยสิบขวบที่อยากจะเล่นเกมบู๊ๆ ทอยเต๋ากันตูมๆ จินตนาการไม่ซับซ้อนมาก'** แล้วเกมนี้ผมคิดว่ามันค่อนข้างสนุกดีนะ ถึงแม้จะไม่ใช่เกมแนวที่ผมเล่นเองแต่ก็คิดว่าถ้ากลุ่มเป้าหมายเป็นพ่อแม่ที่อยากจะเล่นเกมตะลุยด่านกับลูกกำลังโต ก็ถือว่าใช้ได้ (มั้ง?) ถ้าเป็นสายยูโรจ๋าๆ หรืออเมริกันเน้นธีมจัดๆก็ข้ามเกมนี้ไปได้เลย

ส่วนที่ผมชอบคือฟิ่ลลิ่งเปิดแผนที่ (คือเป็นคนชอบเกมเปิดไทล์แผนที่ไปเรื่อยๆ Eclipse งี้ Clash of Culture งี้ Xia งี้) ในแง่หนึ่งเกมนี้ตอนเล่นก็อาจจะคล้ายๆ Xia นิดหน่อยตรงที่ต่างคนต่างเดินไปฟาร์มของของตัวเอง แต่ด้วยแอคชั่นที่ไวเลยไม่ต้องเสียเวลารอเท่าไร การสู้ก็ไม่ค่อยยืดเยื้อ ด้วยความที่โบนัสในเกมมันไม่เว่อร์วังมากเลยไม่มีไทล์เทพเปิดแล้วโคตรโชคดี แต่เวลาที่อยากจะล่ามังกรแล้วเปิดไม่เจอซักทีนี้ก็มีแอบเซงเหมือนกัน

พออาวุธเราเริ่มดีก็ได้เวลาไปล่ามังกร มังกรเกมนี้มีสี่เกรดพลังไม่เท่ากัน จุดสำคัญของเกมนี้คือทำไงก็ได้ตอนเพื่อนจะตีเราต้องไปยืนใกล้ๆจะได้โดดไปแจมได้ เพราะแต้มมันให้เท่ากันทุกคน ถ้าโชคดีเพื่อนเก่งนี้ยิ่งสบายๆปล่อยให้ตีเสี่ยงของพังไปเรารอรับแต้มสบายๆ แถมถ้าเพื่อนร่อแร่มากก็ตบหัวแย่งของได้อีกต่างหาก เย้ (แต่เกมมี mode co-op ด้วยสำหรับคนที่ไม่ชอบแกล้งกัน แล้วก็มีวาเรี้ยนห้ามตีกันกรณีไม่ชอบสถานะการณ์ฉวยโอกาส)


ส่วนที่คิดว่าไม่ชอบเท่าไรก็คือกิมมิคอาวุธในเกมนั้นแหละที่ธีมบางเกินไป คืออย่างตอนเคลมของเนี่ยแค่เราเรียงคิวป์เป็น puzzle นิดหน่อยก็เคลมได้ล่ะ ความรู้สึกว่าได้สร้างอาวุธอะไรเลยไม่ค่อยมีเท่าไร ก็แค่เอาของมากองสุมๆกัน แถมอาวุธเราสร้างเกินแบบได้ด้วยนะ เลยจะได้ภาพของอาวุธแบบเป็นภาพ pixel art งงๆว่ามันคืออะไรหว่าออกมา แต่ไอ้การมีคิวป์วางเกินๆนี้โคตรจำเป็นในเกมเพราะต้องเผื่อไว้เวลาดวงซวยทอยแล้วอาวุธชำรุดก็ต้องเอาไอ้ส่วนเกินที่ล่ะทิ้งไป เราจะได้ maintain ทรงอาวุธสวยๆที่ได้รับโบนัสเอาไว้

อีกจุดคือตัวละครเรานอกจากสีแล้วไม่มีอะไรต่าง ตรงนี้ค่อนข้างน่าเสียดายมาก เพราะไหนๆมาทรงนี้แล้ว อาวุธก็เล่าเรื่องไม่ได้ ตัวเราเองก็ไม่มีอะไรให้อินเพิ่มเลยรู้สึกว่ามันโหว่งๆไปนิด

จุดที่ไม่ค่อยชอบถ้ามองจากกรอบที่ตั้งไว้ก็ไม่ค่อยมีนะ (อย่างที่บอกคือในกรอบปกติแล้วเกมนี้ไม่น่าได้กาง แต่ถ้ามีหลานมาเล่นด้วยไรงี้ก็พอจะ roleplay ให้อินขำๆไปได้อยู่) หลักๆน่าจะรู้สึกว่าเกมมันลุ้นน้อยไปหน่อย คือไม่ค่อยมีอารมณ์ว่านี้ไงล่ะดาบเทพของข้า!! หรือแบบถ้าทอยแบบนี้กูตายแน่ๆเท่าไร เกมนี้ถ้าไม่ชัวจริงไม่ควรสู้เลยเพราะพอเกราะพังแบบไม่ได้แต้มนี้เสียเวลาฟาร์มนานตามคนอื่นไม่ทัน เลยกลายเป็น epic moment ว่าได้คิลตัวเทพมันหายไปด้วย กับตอนจบเกมที่เราจะเลือกหนีหรือไม่หนีขึ้นอยู่กับสายการเล่นตรงนี้เลยไม่ค่อยตื่นเต้นอะไรว่าลาวาจะท่วมทับกูแล้วววว แบบใน Clank! ที่ถ้าหนีไม่ทันนี้อดแต้ม ความรู้สึกฝั่งยูโรคลีนๆค่อนข้างสูงกว่าแบบอเมริเทรชกติกาเยอะแยะธีมจ๋าๆ

 