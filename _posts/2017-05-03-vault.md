---
layout: post
title: โต๊ะเล่นเกมแบบเป็นหลุมยุบ(Vault)มันดีจริงเหรอ?
author: sisada
image: assets/boardgames/etc/vault.jpg
categories: [board games]
tags: [กบเล่าเรื่อง]
---
คำว่า **'หลุม'**อาจจะเป็นคำอธิบายที่ไม่ดีเท่าไร แต่ก็คือลักษณะของโต๊ะที่มีขอบกั้นสูงล้อมรอบ แล้วก็ความสูงของพื้นที่ผิวโต๊ะที่ใช้เล่นเกมจะเตี้ยกว่าปกติ นั้นคือถ้ามองขอบที่ยกมาเป็นพื้นแล้วส่วนหลักก็คือส่วนที่'ยุบ'ลงไปนั้นเอง ฝรั่งใช้คำว่า **Vault** (ขอบกั้นไม่ได้ยกให้สูงจากระดับปกติ แต่พื้นโต๊ะเป็นฝ่ายที่ถูกทำยุบลงไป)

ความเห็นส่วนตัวที่ผมคิดไว้คือ (อาจจะผิดก็ได้พอดีหาข้อมูลไม่เจอ) แต่แรกเดิมทีที่เค้าออกแบบมาแบบนั้น เพราะว่าเวลาเล่นเกมที่บ้านเนี่ย ฝรั่ง(เอาจริงๆก็น่าจะทุกบ้านแหละ)มักจะมีโต๊ะใหญ่พอไว้เล่นเกมแค่ตัวเดียวก็คือโต๊ะกินข้าว แล้วพอเกมมันเล่นนานๆ ได้เวลากินข้าวแล้วไม่มีที่กิน(รวมไปถึงใช้ทำงาน) ก็เลยต้องแก้ปัญหาด้วยการทำโต๊ะมันเป็น multi-function มีหลุมให้เล่นเกมข้างล่าง พออยากใช้พื้นที่โต๊ะก็ค่อยเอาไม้มาวางปิดทับข้างบน.....จบง่ายๆแค่นั้น

เพื่อความชัดเจนผมเลยไปค้นข้อมูลอีกหน่อย ใน bgg ก็มีกระทู้รวมข้อมูลเกี่ยวกับการทำโต๊ะเล่นเกมอยู่ [Game table design series](https://boardgamegeek.com/thread/1335923/game-table-design-series-index) (ข้อมูลดีๆเยอะมาก) ในนั้นจะมีหมวดที่อธิบายเกี่ยว Vault โดยเฉพาะอยู่ สรุปได้ตามนี้

**ข้อดี:**

+ เนื่องจากเป็นพื้นที่ปิด ทอยแล้วเต๋าไม่กระเด็นออกนอกโต๊ะ

+ 'save game' แล้วเอาพื้นที่โต๊ะไปทำอย่างอื่นได้


+ เพิ่มมุมมองในมุมสูง เพราะหลุมมันอยู่ต่ำกว่าระดับพื้นปกติ พวกเกมสงครามก็จะได้ความรู้สึกแบบ bird eye view

+ โต๊ะบางตัวมีใส่ไฟ LED เพื่อลูกเล่นความสวยงาม

**ข้อเสีย:**

- ขนาดโต๊ะไม่ flexible คือถ้าทำมาเล็กแล้วจะเล่นเกมใหญ่นี้จบเลย (ต้องแก้โดยการปิดฝาแล้วเล่น แต่ถ้าทำงั้งจะมี vault มาทำไม?)

- ถ้า vault ลึกเกินไป (กรณีเอาไว้เล่น miniature game ที่มีฉากประกอบอาจจะต้องลึกกว่าปกติ) พื้นที่ให้สอดขาใต้โต๊ะจะน้อยมากจนใช้งานไม่ได้ ถ้าเพิ่มความสูงโต๊ะ คนตัวเล็กก็อาจจะมองไม่ถนัด

- ถ้าน้ำหกใส่ น้ำจะขังเช็ดทำความสะอาดยากกว่าโต๊ะผิวเรียบ

- ต้องมีที่เก็บเพิ่มสำหรับเอาไว้วางแผ่น top สำหรับปิดด้านบน

โอเคถ้าคุณชอบที่จะทอยเต๋าตูมๆลงบนโต๊ะ คุณสมบัติกันลูกเต๋าตกก็อาจจะถือว่าตอบโจทย์ แต่ส่วนตัวผมคิดว่าถ้าไม่ใช้ลูกเล่นในส่วน '**save game**' ค่อนข้างรู้สึกว่าโต๊ะแบบนี้ไร้ประโยชน์มากๆ เพราะลูกเล่นอื่นๆสามารถแทนที่ได้ด้วยของพื้นๆอย่าง ถาด ไม่ก็ dice tower ส่วนตัวยังนึกประโยชน์อื่นๆแบบ **'the must'** ของโต๊ะแบบมี vault ไม่ออกนอกจากมีไว้เพราะ "ใครๆเค้าบอกว่าโต๊ะเกมมันต้องแบบนี้ ข้าก็ต้องมีบ้างสิ" ซักเท่าไร ใครมีมุมมองอื่นๆก็มาแลกเปลี่ยนกันได้ครับ

อีกเรื่องคือผมคิดว่ามันไม่ค่อย flexible ในการใช้งานเท่าไรคือวางของเกินพื้นที่โต๊ะก็ไม่ได้ หรือถ้าทำมาใหญ่ไปก็โต๊ะก็จะใหญ่มากเอื้อมไปหยิบของยาก นั่งเล่นก็ไม่ถนัด ห้องไม่ใหญ่จริงวางไม่ได้อีก ฯลฯ ผมคิดว่า feature ที่จำเป็นจริงๆคือ หลุม/ที่จับ/ที่วาง แก้วมากกว่านะ โคตรตัวอันตรายประจำโต๊ะเกม หาที่วางก็ยากฉิบ เกะกะมาก

[caption id="attachment\_7184" align="aligncenter" width="2048"]![pic3194419](https://boardnbon.files.wordpress.com/2017/05/pic3194419.jpg) ส่วนตัวแล้วผมชอบแบบนี้มากว่า เป็นผิวเรียบแต่มีระบบรางให้เสียบถาดเพิ่มได้  image via: [super cheap gaming table](https://boardgamegeek.com/image/3194419/eldritch-horror?size=medium)[/caption]

รูปประกอบบนหัวบทความเอามาจาก bgg user '[Bum Kim](https://boardgamegeek.com/thread/1471747/build-gaming-table-150)'

