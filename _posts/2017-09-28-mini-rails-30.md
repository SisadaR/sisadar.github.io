---
layout: post
title: Mini Rails- เกมรถไฟ 30 นาที
author: sisada
image: assets/boardgames/etc/mini-rail.jpg
categories: [board games]
tags: [bite size, กบโอเค]
---
Mini Rails เกมนี้จัดเป็นหนึ่งใน 'filler' คั่นเวลาที่ผมชอบอีกเกมหนึ่ง โดยเกมจะสกัดและย่นย่อระบบซื้อขายหุ้นและวางรางของเกมต่อรถไฟมาให้คุณในเวลาเพียงแค่ 30 นาที (ช่วงนี้น่าจะเขียนเกี่ยวกับเกมจากไต้หวันเยอะหน่อยพอดีเพื่อนไปเที่ยวมาแล้วหิ้วมาหลายเกม)

เป้าหมายของเกมคือการที่เรามีมูลค่าหุ้นรวมสูงสุด เกมนี้เล่นกัน 6 รอบโดยแต่ล่ะรอบจะมีการจั่วเบี้ยสีของแต่ล่ะบริษัทออกมาวางเรียงไว้จำนวนหนึ่ง ผู้เล่นจะผลัดกันทำแอ๊คชั่นโดยจะถูกบังคับให้ทำสองอย่างคือ ซื้อหุ้น/วางราง เท่านั้นโดยบังคับทำอย่างล่ะอัน (หมายความว่าทั้งเกมแต่ล่ะคนจะได้ทำ 6 ซื้อ + 6 วางราง)
**ซื้อหุ้น:** เอาเบี้ยมาเก็บไว้เป็นหุ้น โดยวางราคาไว้ที่ 0 (มีหุ้นซ้ำกันได้แต่อันใหม่เริ่มที่ 0)


**วางราง:** เอาเบี้ยไปวางต่อจากอันที่มีอยู่แล้วในแผนที่ ถ้าตรงที่วางมีจุดสีขาวก็ให้ทุกคนที่มีหุ้นบริษัทนั้นเพิ่มมูลค่าหุ้น ถ้าเป็นสีแดงก็ลดมูลค่าหุ้น เปรียบเสมือนว่าเราขยายการลงทุนของบริษัทนั้นลงไปในพื้นที่


พอได้ทำแอ๊คชั่นกันครบทุกคนก็จะจั่วเบี้ยชุดใหม่มาจากในถุงจากนั้นก็เล่นกันไปเรื่อยๆ เกมนี้ผู้เล่นไม่ใช่เจ้าของบริษัทเป็นแค่นักลงทุนจะหยิบเบี้ยสีไหนก็ได้ จะเอาสีคนอื่นไปเดินรางวางให้มันลบก็ได้


มาถึงตรงนี้ยังง่ายๆธรรมดาๆ ที่สนุกคือพอทุกคนทำครบทุกแอ๊คชั่นครบแล้วมันจะเหลือเบี้ยเม็ดหนึ่งเสมอ (คือจั่วมามากกว่าจำนวนผู้เล่นสองเท่าแล้ว+1) เบี้ยนี้จะโดนย้ายไปอยู่ช่องที่บอกว่าจ่ายภาษีแล้ว สาระคือตอนจบเกมบริษัทไหนไม่จ่ายภาษีจะถือว่าแต้มบวกที่ทำมานั้นไม่มีให้นับแต่แต้มลบ ในทางกลับกันถ้าจ่ายภาษีแล้วแต้มลบไม่นับให้นับแต่แต้มบวก ตรงนี้มันเลยสนุกมากๆ เพราะเกมนี้ทุกคนรู้แน่นอนว่าจำนวนเบี้ยที่เหลืออยู่ในถุงมีเท่าไร ถ้าบริษัทไหนทำผลงานดีคนจะแย่งกันหยิบเบี้ย แต่ถ้าไม่เหลือเบี้ยไว้จนไหลไปอยู่ที่ช่องจ่ายภาษีก็จะหลายเป็นหุ้นบริษัทนั้นไม่ทำเงินในตอนจบ หรือบางบริษัทที่หุ้นเหลือไปลงช่องภาษีแต่แรกก็จะหลายเป็นบริษัทที่ทุกคนจ้องแต่จะซื้อหุ้นจนไม่ยอมเดินให้บริษัทมันมีมูลค่าเพิ่มขึ้นมา กลายเป็นเงินน้อยซะงั้ง รวมๆสัดส่วนของโชคและความยุ่งเหยิงก็เยอะพอควรเพราะเราไม่รู้เลยว่ารอบต่อไปอะไรจะออกบ้าง ตัวแผนที่เป็นแบบสองหน้าสามารถวางสลับๆกันได้ทำให้เกมแต่ล่ะรอบไม่เหมือนกัน (ตอนเล่นกันเองหลายรอบมากไม่มีใครทัก พอเอาไปเล่นร้านเกมมีคนบอกแผนที่ยังกะ Catan ผมก็เออว่ะ ตัวล๊อกกับไทล์ก็เหมือนอยู่)

เป็นเกมของนักออกแบบฝรั่งแต่ดันไปออกเกมกับค่ายไต้หวัน ตัวเกมออกมาซักพักล่ะในประเทศผู้ผลิต (เพื่อนผมก็ซื้อมาตอนไปเที่ยวไต้หวัน) เกมกำลังเปิดตัวที่ Essen สำหรับโซนยุโรป ยังไม่เห็นร้านไหนเอาเข้ามาแต่เข้าใจว่าสั่งตรงจากผู้ผลิตได้เลย [https://www.wix.moaideas.net/](https://l.facebook.com/l.php?u=https%3A%2F%2Fwww.wix.moaideas.net%2F&h=ATORs8QE8m8zi6G_0zqjXB0zA4y1rlm--qHI7MDXJpI-r3azDcn-_TiMj8cb2730zxaOysCWdKcOhf62UtP0PzQVzytkuy5Z49PqUGZwvk2_n16f5_ccciFUX1RZ1NEAqC-uBTcvVT_qXt0BOvg0VwMwlg-6lCo5zqEerZIhYoCN2G9mez-xeD3A7kUA5OWlB67Uhcu0K_8AJJ-M2uEmJQ-PC3kSp1RoIDU3lg_jGBbfQ4SWPnMDhdyWL2Cc8PHQ1-T3B_1u1CYNH6e6ucF40x5EWz2WGnFSvnV-X_0) (Tulip Bubble ว่าจะเขียนถึงวันจันทร์) ราคาไม่รวมส่งประมาณ 1200 บาท

> 🐸**[กบโอเค]** -- ชอบเกมนี้ในฐานะที่มันเป็นเกมคั่นเวลาแบบใช้หัวคิดประมาณนึง ปฎิสัมพันธ์พูดคุยชี้โบ้ชี้เบ๊ประมาณนึง ด้วยความที่เกมมันไม่นานมันเลยมีความเฮฮาแบบแปลกๆดี ทั้งๆที่ตัวเกมค่อนข้าง cutthroat มากๆ อีกอย่างคืออธิบายกติกาโคตรง่าย ตัวเกมทำน้อยแต่ได้เยอะ คือสนุกมากในกรอบของกติกาและเวลาที่ใช้ (คือถึงจะบอกว่าชอบก็ไม่ได้อยากจะเล่นตลอดนะ แต่เป็นตัวเลือกที่สนุกดีสำหรับเกมคั่นเวลา)


😍 **กบโปรด** - อวยไส้แตก ยากมากที่เล่นแล้วจะรู้สึกไม่สนุก

😁 **กบชอบ** - พร้อมจะเล่นตลอดถ้ามีคนชวน

🙂 **กบโอเค** - ชอบในบางแง่มุม แต่อาจจะเล่นไม่บ่อยหรือเล่นแค่บางอารมณ์

😐 **กบเฉย** - ไม่ได้เกลียดอะไร ถ้าไม่มีตัวเลือกอื่นก็เล่นได้อยู่

🖕 **กบชูนิ้วกลาง** - ไม่ตรงจริตเป็นอย่างมาก ชวนก็ไม่เล่น



---



> 
> [**Thought** เป็นหมวดว่าด้วยความคิดเห็นสั้นๆเกี่ยวกับเกม ยังไม่เป็นรีวิวเต็มตัว]
> 
> 
> 


 