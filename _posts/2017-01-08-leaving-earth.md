---
layout: post
title: Leaving Earth
author: sisada
image: assets/boardgames/etc/leaving-earth.jpg
categories: [board games]
tags: [bite size, กบโปรด]
---
Leaving Earth เกม Mid-Heavy ที่จับเอาบรรยากาศการบริหารจัดการภารกิจสำรวจอวกาศในช่วงปี 1956 - 1976 ออกมาเป็นเกมที่ทั้งซับซ้อนแต่ก็เรียบง่ายไปพร้อมๆกัน เป็นเกมที่มี "**เอกลักษณ์**" ที่น่าสนใจหลายอย่าง

ยกตัวอย่างว่าถ้าเราจะต้องการทำภารกิจ "ส่งคนไปลงดวงจันทร์แล้วกลับมาที่โลก" จะออกนอกโลกก็ต้องเริ่มจากจรวด คุณเลยต้องลงทุนวิจัยจรวด(มีหลายชนิด มีแรงขับดันและต้นทุนไม่เท่ากัน) พอมีจรวดคุณต้องมีแคปซูลเอาไว้ให้นักบินอวกาศอยู่ พอจะลงจอดก็ต้องมีเทคโนโลยีในการลงจอด พอจะส่งนักบินกลับบ้านก็ต้องมีเทคโนโลยีการกลับสู่โลกผ่านชั้นบรรยากาศ แต่ถ้าคุณอยากทำแค่ภารกิจสำรวจดาวอังคารแบบไม่มีคน คุณก็ไม่ต้องสนใจเรื่องคน การลงจอด แล้วก็อาหาร..............

ขั้นตอนเดินทางในแต่ล่ะขั้นของเกมจะให้คุณคำนวนน้ำหนักรวมของยานพร้อมกับการจุดระเบิดจรวดที่มีแรงขับดันเพียงพอ ตอนจะออกจากโลกคุณมีน้ำหนักยานเท่าไร? ความยากในการออกจากโลกสู่วงโคจรคือ 8 ถ้าน้ำหนักรวมของยานบวกจรวดคือ 20 ตัน คุณต้องการแรงขับดัน 160 ตัน (8x20) เอาจรวดอะไรไปใช้ดีนะ? Juno เบาไปหว่ะ(แรงขับ 4) หรือจะเอา Soyuz สองอัน(แรงขับ 80x2) หรือเอา Saturn(แรงขับ 200) อันเดียวก็พอ? พอเข้าถึงชั้นบรรยากาศน้ำหนักคุณจะลดลงไปเพราะทิ้งจรวดไปส่วนนึง จากตรงนี้คุณจะไปไหนต่อก็ใช้ concept คล้ายๆกัน แต่น้ำหนักกับความยากเปลี่ยนไป

แต่ก็ไม่ได้ยากอะไรนะ เกมจะมีตารางช่วยในการคำนวนทำให้ไม่ต้องไปคิดเลขอะไรละเอียดขนาดนั้น กับการคิดแผนคุณต้องคิดจากหลังมาหน้า จะทำให้คุณออกแบบได้ว่า ณ ตอนไหนคุณต้องทำอะไร

ความวุ่นวายคือทุกครั้งที่คุณจะจุดระเบิด(และการใช้งานเทคโนโลยีอื่นๆ) คุณจะต้องจั่ว outcome หนึ่งในสามใบที่จะบอกว่าอุปกรณ์ทำงานได้ราบรื่นหรือว่าจรวดแม่งจะระเบิดกลางอากาศพร้อมกับชิ้นส่วนอื่นๆ.....ตู๊มมมมมมม เป็นโกโก้ครั้ช......... หลังจากทำตามใบผลลัพธ์แล้วเราสามารถจ่ายเงินเพื่อเอาการ์ดใบนั้นออกจากกองได้ (ครั้งหน้าจะได้ไม่ต้องเจอ) ถ้าเอาออกหมดสามใบก็จะถือว่าเราได้สุดยอดเทคโนโลยทีไม่มีทางผิดพลาดมาใช้ เพราะผ่านการวิจัยมาอย่างโชกโชน

ถ้าคุณคิดว่ามันจะดวงไปป่ะว่ะ ก็ตอบว่าใช่ครับ เพราะแกนของเกมนี้คือ Risk Management + Mission Planing แต่เราสามารถ ลด/กำจัด ความเสี่ยงนี้ได้โดยการทดลองใช้เทคโนโลยี แล้วก็จ่ายเงินลดความเสี่ยงไปเรื่อยๆได้ผ่านการทดสอบระบบ แต่มันก็ต้องใช้เวลา(และเงินที่ตานึงให้มาไม่เยอะเท่าไร) ระหว่างนั้นคู่แข่งคุณจะทำภารกิจตัดหน้าคุณไปก่อนหรือปล่าวนะ?

คือแม่ง**สนุก**หว่ะ ใครจะไปคิดเอาว่าการมานั่งคูณเลขลงกระดาษมันจะสนุกขนาดนี้ มันเป็นเกมที่แปลกมากเพราะทั้งต้องคิดเลขให้แม่น แต่ก็ยังต้องบริหารความเสี่ยงแบบลุ้นๆ เกมมันเรียลสัดๆ แพ้ก็ไม่เป็นไรแค่คิดแผนได้ก็ฟินแล้ว

\*เกมนี้จังหวะเทิร์นค่อนข้างแปลกๆนิดหน่อย โดยรวมออกจะเหมาะกับการเล่นคนเดียวพอควร [#ทีมโดดเดี่ยว](https://www.facebook.com/hashtag/%E0%B8%97%E0%B8%B5%E0%B8%A1%E0%B9%82%E0%B8%94%E0%B8%94%E0%B9%80%E0%B8%94%E0%B8%B5%E0%B9%88%E0%B8%A2%E0%B8%A7?source=feed_text&story_id=1881368885432967) น่าจะชอบกัน ถ้าเล่นหลายคนคิดว่าไม่เกิน 3 คนกำลังดี