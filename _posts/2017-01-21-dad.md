---
layout: post
title: "ผมว่าพ่อเจ๋งมากเลย ทั้งๆที่รู้ว่าไม่ชนะก็ยังพยายามเล่นจนถึงที่สุด"
author: sisada
image: assets/boardgames/etc/dad.jpg
categories: [board games]
tags: [กบบ่น]
---
ไปอ่านเจอเรื่อง "Feel Good" มาเลยอยากเอามาเล่าต่อ

เริ่มจากยูสเซอร์ใน BoardgameGeek นาม TY มาโพส session report (เป็นข้อเขียนสั้นๆบรรยายสิ่งที่เกิดขึ้นในระหว่างเกม) เล่าให้ฟังว่า ในช่วงท้ายปีที่ผ่านมาเนี่ย เค้าได้ล้อมวงเล่นเกม Lords of Waterdeep แบบสามคนพร้อมกับน้อง N ลูกชายวัย 12 ขวบแล้วก็พ่อของเค้า (ปู่ - พ่อ - ลูก)

นาย TY นี้เปิดเกมมาพร้อมกับการ์ด Lord (การ์ด Mission ลับ เป็นโบนัสตอนจบเกม) ใบนึงที่บอกว่าเค้าจะได้ 4 แต้มจากทุกเควสที่ทำสำเร็จ และทุกๆสิ่งก่อสร้างที่มีรูปหัวกะโหลก

ที่นี้ระหว่างที่กำลังเล่นเกมกันไปได้ครึ่งเกม ก็มีจังหวะนึงที่นาย TY จำเป็นต้องหงายการ์ด Lord ของเค้าออกมา แต่เรื่องกลับกลายเป็นว่านาย TY "อ่านการ์ดผิด" หว่ะครับ คือมันไม่ใช่สิ่งก่อสร้างหัวกระโหลก แต่เป็นสิ่งก่อสร้างใต้ภูเขาต่างหาก!!!
แน่นอนว่าอ่านผิดก็เลยต้องเปลี่ยนแผนใหม่ พอในช่วงท้ายเกมลูกชายกำลังหยิบการ์ดเตรียมจะทำแต้มชุดใหญ่ แต่ยังขาดของอีกนิดหน่อย นาย TY เลยพยายามไซโคพ่อตัวเอง(ปู่) ให้ไปลงช่องตัดแต้มหลานชายซักหน่อย เพราะถ้าได้แต้มนี้ไปหลานชนะแน่นอน แต่คุณปู่ก็ตอบกลับไปว่ามูฟนั้นมันไม่มีประโยชน์สำหรับเค้าหรอกนะ ก็เลยไม่ทำ (แต่นาย TY วิเคราะห์ว่าควรตัดเพราะแต้มนำเยอะ ถ้าได้แต้มชุดนี้ไปแทบจะปิดทางที่จะตามทัน)

สรุปว่าตอนจบเกม หลานชาย เฉือนชนะปู่ไปแค่ 6 แต้มส่วนนาย TY รั้งท้าย 

แต่ถ้าเกิดอ่านการ์ดไม่ผิดเนี่ย จะกลายเป็นนาย TY อาจจะเฉือนชนะลูกชายไป 1 แต้ม (แต่ก็แน่นอนว่าถ้าอ่านถูกเกมมันก็ไม่แน่หรอกว่ามันจะออกมารูปนี้ เพราะท่าที่เล่นระหว่างเกมมันไม่เหมือนเดิม)

พอเกมจบลูกชายก็บอกพ่อว่า **"ผมว่าพ่อเจ๋งมากเลย ทั้งๆที่รู้ว่าไม่ชนะก็ยังพยายามเล่นจนถึงที่สุด"**
นาย TY ก็เลยยังยิ้มได้ ว่าอย่างน้อยก็เป็นตัวอย่างดีๆให้ลูกล่ะนะ ......**จบ**

เรื่องนี้มีอะไรที่ถูกใจผมหลายอย่าง

อย่างแรกคือ การเล่นล้อมวงเล่นเกมของผู้ชายต่างวัยสามคน ปู่-พ่อ-ลูก (จากเท่าที่อ่านก็แสดงว่าต้องเล่นด้วยกันมาพอควร)

อย่างที่สองคือ การเล่น"ตามเกม" อย่างสุดฝีมือของ "คุณปู่" ที่ไม่อวยหรือจงใจแกล้งหลาน (เลือกที่จะไม่ทำเพราะไม่เห็นประโยชน์ต่อ position แต้มของตัวเอง) แม้การอ่านเกมอาจจะพลาดแต่แนวคิดก็ถูกใจผม รวมถึง "พ่อ" ที่ไม่ยอมอ่อนมือให้ลูกชายตัวเอง (ขนาดคุยกับปู่ให้มาขัดลูกชายตัวเอง) พร้อมที่จะต่อสู้เพื่อชนะในเกม

อย่างที่สามคือ ใจที่สู้จนจบเกมของนาย TY รวมไปถึงการยอมรับความผิดพลาดที่ตัวเองอ่านผิดแล้วพยายามแก้ไขสถานะการณ์ตรงหน้าให้ดีที่สุด คือหลายๆวงเราอาจจะแก้ปัญหาแบบนี้กันโดย ก็ถือซะว่าอ่านถูกล่ะกัน ก็มีใช่มะ? นั้นก็เป็นวิธีแก้ปัญหาที่ผมว่าก็ค่อนข้างโอเค  แต่ผมชอบความตรงไปตรงมาของนายคนนี้นะ คือเล่นเกมกันอย่างจริงจัง กับมีความเป็น Sportsmanship ดี.....ชอบ

อานต้นฉบับในฟอรั่มของ BoardgameGeek ได้ที่นี่ครับ :
"When your 12-year-old son compliments you on your sportsmanship" <https://goo.gl/872KkZ>
\*รูปประกอบที่ยกมาเป็นภาพที่พ่อลูกคู่หนึ่งกำลังดวล X-Wings ก่อนพ่อจะโดนลูกชายสอยไป 2-0...........