---
layout: post
title: Yamatai
author: sisada
image: assets/boardgames/etc/yamatai.jpg
categories: [board games]
tags: [bite size, กบโอเค]
---

Yamatai เกม mid-light เกมใหม่จากนักออกแบบ Five Tribes ตัวหมากสีสวย กระดานสีสดใสตามแบบฉบับของค่าย Day of wonders

วิธีเล่นรวมๆก็ไม่ยากอะไร ต้นตาเราจะต้องหยิบไทล์ที่จะให้เรือสีต่างๆกันจำนวน 1-3 ลำ (แต่ล่ะไทล์มีความสามารถเสริมด้วย) จากนั้นเราก็เอาเรือมาวางเรียงต่อกันกันกระดาน ลูกเล่นที่ทำให้ต้องใช้สมองหน่อยคือเรือลำแรกจะวางตรงไหนก็ต้องมีเรือสีตรงกันวางอยู่แล้วบนกระดาน ส่วนลำทีเหลือจะวางยังไงก็ได้

พอวางแล้วก็ต้องเลือกระหว่างเปิดพื้นที่ (ได้ตราสัญลักษณ์ไปซื้อไทล์ความสามารถพิเศษ) หรือถ้าพื้นที่เปิดแล้วที่ว่างแล้วเรือที่ล้อมอยู่รอบๆเกาะมีสีตรงกับไทล์สิ่งก่อสร้างที่เปิดอยู่เราก็จะเคลมไทล์นั้นมาเป็นแต้มเราได้ (จะเรียกว่า set collection แบบเปิดก็ได้มั้ง) ก็เล่นงี้ไปเรื่อยๆ

ตัวไทล์สิ่งก่อสร้างกับความสามารถก็จะสุ่มๆมา ส่วนไทล์ที่ให้เรือตอนต้นตาก็จะเป็นแบบกึ่งสุ่มคือมันวนๆอยู่แบบคาดการณ์ได้นิดหน่อยว่าอะไรจะออกตาหน้า แต่เอาจริงๆก็ไม่มีผลมากเพราะสภาพของกระดานในเกมมันเปลี่ยนไว เกมมันเน้นดูหน้างานมากกว่า

ส่วนตัวรู้สึกว่ามันธรรมดาไปหน่อยในเกมระดับใกล้เคียงกัน เพราะคิดอะไรล่วงหน้ามากไม่ได้ เน้นแก้ปัญหาหน้างาน แต่ถ้าบอกว่าเอามาแทน Five Tribes ผมคิดว่าเกมนี้เจ๋งกว่าเยอะนะ โยน Five Tribes ทิ้งแล้วเอาตัวนี้มาแทนได้เลย เพราะตัวเลือกที่ไม่จำเป็นมันโดนตัดออกไปเยอะทำให้ไม่ AP เกินจำเป็น (เป็นเหตุผลหลักที่ผมไม่ชอบ Five Tribes คือขี้เกียจรอ) ส่วนตัวคิดว่า 2-3 คนน่าจะสนุกกว่า 4 คน (พอดียังไม่เคยลอง)