---
layout: post
title: เกมทำไมมัน Out of Print บ่อยจัง(ฟระ)?
author: sisada
image: assets/boardgames/etc/out-of-print.jpg
categories: [board games]
tags: [บ่น]
---
ถ้าไม่นับเกมชื่อดังติดป้าย SDJ , เกมปาร์ตี้ยอดนิยม หรือเกมจากค่ายใหญ่ๆอย่าง FFG , Day of Wonders , etc.. แล้วปกติบอร์ดเกมปกนึง **ทั่วโลก** มีขายกันแค่ไม่กี่พันกล่องเท่านั้นเอง ตัวเลขทั่วไปคือ 3000 กล่องแต่ถ้ากะว่าขายดี(มากๆ) ก็จะทำไป 5000 กล่อง แต่ถ้าค่ายเล็กหน่อยจะทำแค่ 1000 กล่อง กว่าจะขายหมดก็ยังต้องใช้เวลาซักพัก ถ้ากลุ่มอินดี้ๆก็จะทำขายกันแค่หลักร้อยเท่านั้น

ทีนี้พอขายหมดแล้ว ใช่ว่าขายดีจัดอยากจะทำใหม่มาเลยก็ทำได้นะ คือคุณต้องเข้าใจว่ามันยากมากๆที่จะรู้ว่าควรพิมพ์เกมออกมาเยอะแค่ไหนถึงจะไม่ขาดทุน publisher เองก็ประเมินพลาดกันบ่อยๆ ปกติ lot แรกพอหมดแล้ว กว่าจะมี demand เยอะพอที่จะทำ lot สองนี้ต้องรอกันเป็นปีๆ

แล้วเกมเกมนึงไม่ใช่ว่าอยากจะทำก็ได้ได้เลย แบบ one stop service ในโรงงานเดียวนะ คือต้อง
* พิมพ์ rulebook ที่นึง
* ทำกล่องที่นึง
* สั่ง token จากที่นึง (หลายครั้งก็มากกว่า 1)
* ทำเกมไทล์ ที่นึง
* ทำกระดาน ที่นึง
* ทำการ์ด อีกที่นึง (กระดาน กับการ์ด ส่วนมากต้องเสียเวลาทำ plate ใหม่และอาจจะใช้มากกว่า 1 โรงงาน)


แล้วแต่ล่ะโรงงานกว่าจะมีคิวเวลาว่างทำให้ (โรงงานไหนๆเค้าก็ต้องเดินเครื่องตลอดเวลานะไม่ใช่อยากจะแทรกคิวเมื่อไรก็ได้) กว่าจะส่งของมาประกอบ กว่าจะเริ่มเข้าระบบขนส่งไปตามร้าน กระบวนการนี้กินเวลาเฉลี่ยราว 6 เดือน

หลายๆเกมที่ขาดตลาดเพราะดันไม่รู้ว่าเกมจะดังเลยทำมาน้อยไปหน่อย กว่าจะออกรอบสอง รอบสามมาได้คนซื้อรอกันเหงื่อแห้งก็ด้วยเหตุผลนี้ล่ะ นี้ยังไม่รวมที่กลัวว่าทำออกมาแล้วกว่าจะได้ขาย เกมใหม่มาพอดี demand ตกอีก.......

คือพูดง่ายๆว่าถ้าเกมไม่ดังจริงนี่เหนื่อยเหมือนกัน กว่าจะเอาพิมพ์ใหม่เนี่ย คุณอาจจะคิดว่าเกมอย่าง Terra Mystica , Agricola ไรงี้คือเกมเทพ print run เยอะแต่อย่าลืมนะว่ามันเป็นแค่ที่หนึ่งของกลุ่มประชากรที่เล็กๆไม่ถึง 1% ของคนเล่นบอร์ดเกมทั่วโลกที่ก็ยังมีอยู่ไม่เยอะเท่าไร เกมอื่นๆนี้ยิ่งยากเลย

ในความเห็นส่วนตัวผมแล้ว เกม(ยูโร)ออกใหม่อยากได้ก็จัดเลยลีลาเยอะอาจจะหมดก่อน แต่ถ้ามันหมดไปแล้วก็ปล่อยผ่านไปเลย เดี๋ยวเวลามันจะมามันก็มา ว้อทมากอาจจะต้องจ่ายแพงใช่เหตุ เกมใหม่มาให้เล่นรอเรื่อยๆอยู่แล้ว

\* จริงๆแล้วหลายๆเกมที่ขาดตลาดนั้นอยู่ในสภาพ between printing คือจองคิวโรงงานเรียบร้อยกำลังรอ print ยังไม่ได้ out of print แต่อย่างใด
\* เกม KS ทั่วไปขายเกิน 1000 กล่องก็หล่อแล้ว
\* เป็นข้อมูลที่ผมรวมๆมาจากตรงนั้นตรงนี้ถ้าใครมีข้อมูลที่แม่นยำกว่านี้ก็บอกได้นะครับ :)
\* focus ข้อเขียนค่อนข้างสะเปะสะปะ แต่หวังว่าจะเป็นประโยชน์นะครับ ;)