---
layout: post
title: Through The Ages - A New Story of Civilization
author: sisada
image: assets/boardgames/etc/tta-n.jpg
categories: [board games]
tags: [thought, กบโปรด]
---
Through The Ages : A New Story of Civilization เป็นฉบับปรับปรุงใหม่ของสุดยอดเกมแนวสร้างอารยธรรม ตัวนี้เอาเกมเดิมมาทำใหม่ใส่ภาพให้สวยงามกับปรับกติกาให้สมดุลและคลีนมากขึ้น

สำหรับคนที่ไม่เคยเล่นมาก่อน เกมนี้เราจะได้เล่นตั้งแต่ช่วงเริ่มอารยธรรมถือกระบองตีกันไปจนกระทั้งขี่เครื่องบิน ระบบการเล่นคือแต่ล่ะตาเราจะมี action point จำนวนหนึ่งให้เราไปใช้ซื้อการ์ด/วิจัยเทคโนโลยี/สร้างตึก/สร้างทหาร/กำเนิดผู้นำตามประวัติศาสตร์/เปลี่ยนระบบการปกครอง/ทำสงคราม จบตาเราจะได้ อาหาร/แร่/ความรู้/แต้ม ตามแต่สิ่งก่อสร้างที่เรามี (ข้าวไว้เพิ่มคน แร่ไว้สร้างตึก ความรู้เอาไว้วิจัยเทคโนโลยีใหม่ๆ)เราก็บริหารเรื่องพวกนี้ไปจนจบเกม เกมนี้เล่นแบบสันติไม่ตีใครก็ได้ แต่ถ้าใครแต้มแยะแต่ทหารอ่อนก็เตรียมตัวโดนเพื่อนบ้านเบียดเบียน (ในรูปผมมาสายสันติเน้นความรู้ช่วงแรกแต้มแทบไม่มี ทหารพอมีไว้กันโดนรังแก ไปๆมาๆในวงไม่มีใครลงทุนกับทหารผมเลยต้องเปลี่ยนสายไปล้างผลาญเมืองชาวบ้าน พอฉลาดๆเข้าท้ายเกมก็ส่งจรวดไปสำรวจนอกโลกทำแต้ม)

ถึงแม้เกมนี้จะไม่มีแผนที่ ทำให้มองไม่เห็นตัวตนของชาติเรา แต่ว่าเกมนี้เก็บอารมณ์ของการสร้างชนชาติไว้ได้ครบถ้วนมาก ความรู้สึกที่เราได้สร้างตึกเพื่อใช้ประโยชน์ก็รู้สึก **real** ดี ตึกแต่ล่ะอันมีผลประโยชน์กับธีมที่ชัดเจน ความรู้สึกตอนจัดท่ารอผู้นำที่ความสามารถให้ผลประโยชน์สูงสุดแก่เรานี้เวลาแย่งชิงมาได้นี้รู้สึกดีมาก อย่างในรูปผู้นำตอนจบเกมของผมคือ Sid Meier นักออกแบบเกมผู้ให้กำเนิดเกม Civilization ฉบับ PC ความสามารถคือตึกสายวิทย์จะเปลี่ยนมาผลิตแต้มให้เราแทน นัยว่าแทนที่จะเอาคอมพิวเตอร์ไปวิจัยหาความรู้ สู้แบ่งเอามาเล่นเกมสร้างความบันเทิงดีกว่า :)

โดยรวมตัวใหม่แม้จะทำออกมาดีขึ้นหลายอย่าง อย่างระบบการจัดการทรัพยากรที่ชัดเจนเข้าใจง่ายขึ้น หรือระบบจัดกระบวนการรบ(tactic)ที่มีสัดส่วนของดวงน้อยลง แต่ส่วนตัวแล้วผมกลับชอบตัวเก่ามากกว่าด้วยเหตุผลว่าภาคนี้ตัดกติกาส่วนที่ผู้เล่นสามารถบูสกำลังหหารได้ออกไป ทำให้สายสันติเล่นสบายไปหน่อย กับสายสงครามแท้ๆเล่นยากขึ้น (แต่เอาจริงๆโดยธีมและภาพรวมอันใหม่ก็ถือว่าปรับมาได้ดี แล้วก็ถูกทางแล้วนะ แค่บางอย่างนิดๆหน่อยๆไม่ตรงใจผมเท่าไร)

ปกติแล้วผมเล่น TTA ผ่านระบบ online เป็นหลักผ่าน boardgaming-online.com แทบจะไม่ได้ใช้กระดานจริงเลย จับครั้งล่าสุดนี้ก็นานนับปี นี้เป็นครั้งแรกเลยที่ผมได้จับเกมฉบับใหม่นี้ในแบบกระดานจริง (แต่ชั่วโมงบินในแบบ online ใส่ไปก็หลักร้อยกระดานอยู่นะ)

โดยทั่วไปผมไม่เล่นบอร์ดเกมแบบ online/mobile เท่าไร เพราะสำหรับผมแล้วถ้าเล่นแล้วไม่เจอหน้าก็นึกไม่ออกว่าทำไมต้องเล่นเกมกระดาน ไปเล่นเกมดิจิตอลแบบอื่นมันสนุกกว่า แต่สำหรับ TTA แล้วมันเป็นเกมแรก (แต่ถ้านับโกะด้วยเกมนี้ก็เป็นเกมที่สอง) ที่ผมรู้สึกว่าชอบเล่นแบบ online มากกว่า เพราะด้วยลักษณะเกมที่มี **moving part** ในตานึงโคตรเยอะะะะะ ทำให้หลายๆครั้งเราก็เผลอลืมขยับตรงนั้นตรงนี้ไปหลายครั้ง แต่ถ้าเล่นในหน้าเวบมันจะจัดการเรื่องพวกนี้ให้ทำให้เรา ทำให้เราใช้สมาธิไปกับเรื่อง gameplay จริงๆได้อย่างเต็มที่

ผลโพลใน bgg ว่าเกมนี้ weight ถึง 4.3 แต่ส่วนตัวผมรู้สึกว่าเกมมันก็ไม่ได้ยากอะไรนะแต่มันมี rule complxity + depth เยอะหน่อยถ้าไม่รู้ว่ามีการ์ดอะไรบ้างยังไงก็สู้คนเล่นมาบ่อยแล้วยาก learning curve เลยสูง ชีวิตในเกมก็ไม่ได้แออัดแบบเกม weight หนักๆเกมอื่นมีตัวเลือกให้ทำเยอะ (ถ้าเล่นอ่อนแล้วโดนรุมเกมบอก resign ได้ ซึ่งควรทำเพราะไม่งั้งจะกลายเป็นแหล่งแจกแต้ม แล้วต้องจบเกมแบบไม่มีอะไรติดตัว) ถ้าเล่น online นี้ weight น่าจะเหลือ 3.5-3.8 เพราะว่าไม่ต้องสนใจเรื่องการโยก cube ไปมาแบบฉบับกระดาน เหลือแค่ความเป็นเกมแนวเลือกการ์ดจากแถวแทน

เกมนี้เป็นหนึ่งในเกมระดับ Top ตลอดกาลของผมสนุกมากแต่ขอเอากระดานจริงไว้สอนแล้วหนีไปเล่นด้วยกันบนเวบนะ :)

เทคนิคการเล่นในเกมฉบับเก่า ยังปรับใช้ได้ดีอยู่ยกเว้น นโปเลียน ที่โดนลดความสามารถไปเรียบร้อยในฉบับใหม่ : https://goo.gl/XLlKeK

