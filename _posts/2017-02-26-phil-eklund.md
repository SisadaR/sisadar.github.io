---
layout: post
title: เศษเสี้ยวของนักออกแบบชื่อ Phil Eklund
author: sisada
image: assets/boardgames/etc/phil.jpg
categories: [board games]
tags: [กบเล่าเรื่อง]
---
Hello, Phil Eklund here, rocket engineer, professional game designer and producer, recently moved from Arizona to Germany. I specialize in “experience games”, simulations that cover a comprehensive sweep of all aspects of a subject, in unprecedented detail. Such games take a bit longer than standard eurogames, and require a bit higher intelligence. I have always been fascinated by the rules that run the world, and the first step to discovering such rules is believing that they exist.


วันก่อนไปกดสั่ง Pax Renaissance จากหน้าเวบเจ้าของเกม ([www.sierra-madre-games.eu](http://www.sierra-madre-games.eu/)) พอให้เลือกประเทศที่ส่งดันไม่มี Thailand มีแต่ประเทศเพื่อนใกล้ๆอย่างไต้หวัน มาเลย์ เวียดนาม ไรงี้แทน

เลยเมล์ไปบอก Designer (แกเป็นเจ้าของค่าย ทำเองขายเอง คุยลูกค้าเอง) ก็ตอบกลับมาเร็วมาก บอกเดี๋ยวบอกคนให้เพิ่มให้ เสร็จแล้วเดี๋ยวเมล์ไปบอกนะวันต่อมาก็สั่งได้เลย Customer service นี้กันเองมากเมล์ไปไม่ถึง ชม ตอบกลับล่ะ พอดีรอบสองเมล์ไปบ่นเรื่องช่องใส่ที่อยู่มันให้พื้นที่น้อยไป ยัดที่อยู่ไม่หมด ก็เมล์ตอบกลับอย่างไว จ่ายตังผ่าน PayPal เสร็จแล้วส่งของวันที่จ่ายเลย

ก็เลยนำมาสู่ความสงสัยว่าไม่เคยมีใครสั่งเกมของ Phil Eklund แบบตรงๆมาเมืองไทยเลยเหรอว่ะ!!! (**เข้าโหมดกำลังสำคัญตัวผิด)**

Phil Eklund นี้เป็นนักออกแบบที่ขึ้นชื่อมากคนนึง ทำงานเป็นวิศวะกรด้านจรวดด้วยนะ เกมเฮียแกแต่ล่ะเกมนี้จับแต่เรื่องไหนทีนี่ข้อมูลบาน ลงลึกสุดๆ อ่านไปหลับไปเกือบทุกเกม (เด็กๆไม่ตั้งใจเรียนแบบนี้นะฮะ) อ่านรูลเสร็จเดินเข้าห้องสอบวิชานั้นได้ A แน่นอน แทบทุกรูลนี้จะมี footnote อ้างอิงอย่างเยอะ (แล้วดูแกจะภูมิใจมาก)

จุดเด่นอีกอย่างคือเกมของเฮียแกมี Living Rule ที่ก็คือกติกาเกมแกเนี่ยล่ะ upload ขึ้น google drive แล้วก็มีการ update แก้ไขเรื่อยๆ ซึ่งเป็นทั้งข้อดีแล้วก็ข้อเสียอ่ะนะ เพราะคือจะพูดว่าเกมของนายคนนี้มีสถานะ work in progress ทุกเกมก็ว่าได้ บางเกมคู่มือมี เขียน note ความเป็นไปได้ แล้วก็มีการปรับแก้กติกาไปเรื่อยแม้เกมจะออกมาแล้วหลายปี แต่แน่นอนว่าแต่ล่ะ version ของกติกาก็คือเกมที่สมบูรณ์แบบในตัวเองอยู่แล้ว (อันที่มากับกล่องก็สนุกแล้ว)

ผมเคยเล่น/อ่านรูลเกมเฮียแกสองเกมคือ Bios : Megafuna ที่จับเรื่องวิวัฒนาการของไดโนเสาร์ มาแข่งกับ สัตว์เลี้ยงลูกด้วยนม กับ Pax Porfiriana การ์ดเกมที่จับเอาช่วงการปฏิวัติเม็กซิโกมาเป็นเกม (ถ้าใครเคยอ่านจักรวาลกระดานเดียวก็คงเคยได้เห็นผ่านตา)



---



ตัว Bios : Megafuna นี้ธีมอย่างลึกหยิบ DNA สัตว์ / ปรับขนาด / หาอาหารกินตามแหล่งพื้นที่จริง เลือกได้ว่าจะเป็นสัตว์กินพืช สัตว์กินเนื้อ ล่าสัตว์ของผู้เล่นคนอื่น (ไม่มีคิลกัน แต่จำเป็นเพราะมันเป็นเรื่องของระบบนิเวศ) พืชมีหลายชนิดจะกินได้ต้องวิวัฒนาการตัวเองให้เหมาะกับแหล่งอาหาร มีการแบ่งสายพันธ์ออกไปตามแหล่งอาหาร บลาๆ ผมเล่นแล้วอินมาก ให้เพื่อนที่เรียนชีวะ กับ หมอ มาเล่นนี้ก็ดูเพลินกันดี แต่ให้คนอื่นเล่นนี้แป๊กสนิท เพราะมันเหมือน แบบจำลอง simulation มากกว่าที่จะเป็นเกม รายละเอียดลงลึก แต่แกนเกมนี้อย่างง่ายเลยแค่ขยายพันธ์ไปเรื่อย ที่บอกว่าเหมือนแบบจำลองเพราะเกมนี้ event อากาศเปลี่ยนแปลงที โลกร้อน/เย็น พวกพืชมันก็จะขยับขึ้นลงตามเส้นศูนย์สูตร บางทีพืชมันโตในพื้นที่ไม่ได้ สัตว์ของเราย้ายตามของกินเลยไม่รอด ไม่ก็ดันแย่งเจ้าถิ่นเดิมไม่ได้ ตายห่าไป คือในเชิงมองตู้ปลาแล้วมันสนุกดีนะ แต่ในเชิงเกมคนอาจจะไม่ชอบกันเท่าไร

Pax Porfiriana นี้ยิ่งง่ายเลยแกนเกมคือเราจะมีการ์ด 4 สี (แทนพวกไร่นา ที่ดิน ไรงี้) เราก็ซื้อๆขายๆส่งทหารไปยืนไถเงิน หาเงินเอาการ์ดที่ว่ามากองๆไว้ข้างหน้าเราเยอะๆ ระหว่างนั้นก็พยายามปรับเปลี่ยนระบบการปกครองให้เข้าทางเรา พอเข้าช่วงเปลี่ยนยุคการปกครองใครเก็บการ์ดตามเงื่อนไขไว้เยอะก็ชนะไป แต่ที่ว่าเยอะคือต้องเยอะกว่าคนที่น้อยที่สุดจำนวนหนึ่ง กลายเป็นว่าถ้าใครไม่เก็บการ์ดบางชนิดไว้จะกลายเป็นอวยผู้เล่นคนอื่นทันที ระบบมีแค่นั้นแต่ธีมแน่นสุดๆ การ์ดเกมกล่องเล็ก artwork บัดซบมากเหมือนโหลดรูปจาก net แล้วแปะใส่ power point แต่เล่นแล้วสนุกเว่อร์ ได้อารมณ์เกมกล่องใหญ่มาก

ตอนนี้สนใจ High Frontier (3rd edition) อยู่ เมื่อก่อนนี้เฉยๆแต่พอได้เล่น Leaving Earth แล้วชอบ(มากกกกก) เลยคิดว่าน่าลองอยู่เหมือนกันนะ ยิ่งตัว3rd นี้เห็นว่ามีการปรับกติกาให้เข้าใจง่ายมากขึ้นเยอะเลย ส่วน Pax Renaissance ต้นเรื่องที่สั่งไว้ยังไม่มา ไว้ค่อยเอามาเขียนรีวิวให้ดูฮะ