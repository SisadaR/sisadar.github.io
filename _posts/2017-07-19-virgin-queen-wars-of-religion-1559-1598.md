---
layout: post
title: Virgin Queen- Wars of Religion 1559-1598
author: sisada
image: assets/boardgames/etc/virgin-queen.jpg
categories: [board games]
tags: [bite size, กบชอบ]
---
Virgin Queen: Wars of Religion 1559-1598. เป็นหนึ่งในเกมที่ผมอยากลองเล่นมานาน หาโอกาสกางได้ยากเพราะตัวเกมใช้เวลาเล่นอย่างน้อย 7 ชั่วโมง และสนุกสุดที่ผู้เล่นครบ 6 คน การจะไปหาผู้เล่นสายนี้ครบขาก็เป็นเรื่องที่ลำบากพอดู เพราะต้องพร้อมด้วย เวลา , ภาษา และความสนใจ เคยพยายามหยิบ Here I Stand (ภาคแรกของเกมนี้) มาอ่านแต่ก็ไปได้ไม่ไกลเท่าไรเพราะนอกจากจะอ่านยากแล้ว ยังไม่รู้จะมีโอกาสได้เล่นหรือปล่าว
ตัวเกมก็จับเอาช่วงเวลาตามชื่อเกม 

เรารับบทเป็นประเทศมหาอำนาจ 6 ประเทศของยุโรปในช่วงที่ศาสนาคริสต์กำลังพบเจอปัญหาความขัดแย้งทางความคิด (คาทอลิก/โปรเตสแตนต์) นับผมว่าโชคดีมากที่มีคนเล่นเป็นอยู่แล้วพร้อมจะสอน ถ้าไม่นับบรรดากติกาหยิบย่อยกับเงื่อนไขของประเทศต่างๆในเกมแล้ว ตัวเกมนับว่าเล่นง่ายจนน่าตกใจ (แต่อ่านรูลจริงๆยากนะเพราะ exception rule มีจำนวนมาก โชคดีอีกอย่างคือคนสอนเกมผมรอบนี้สอนดีมากด้วย) 
เกมแบ่งออกเป็น 7 รอบใหญ่แต่ล่ะรอบผู้เล่นแต่ล่ะคนจะได้การ์ดมาจำนวนหนึ่งขึ้นอยู่กับประเทศและจำนวนเมืองที่ไปยึดมาได้

ตัวการ์ดจะใช้งานได้สองแบบคือเล่นเป็น Event หรือเอาแต้มบนการ์ดมาใช้ แต้มในเกมก็ไม่ได้ยุ่งยากอะไรแบ่งไปจ่ายเป็น ทหาร/เรือ/เดินทัพ/สร้างเมือง/เผยแพร่ศาสนา/ส่งสปาย/ส่งนักฆ่าไปทำงาน/..... แต่ล่ะท่าก็จะใช้แต้มไม่เท่ากัน การ์ดในมือก็มีกันแค่คนล่ะ 4-8 ใบ กิมมิคคือก่อนเริ่มเล่นเกมแต่ล่ะรอบใหญ่ผู้เล่นสามารถเดินออกไปคุยกันนอกรอบได้เรื่อยๆ จะตกลงสัญญาแต่งงาน/ช่วยเล่นการ์ด/ตอบแทน เจรจาได้ตามสะดวก พอกลับมานั่งโต๊ะผู้เล่นจะเรียบลำดับว่าไปคุยอะไรมาบ้าง(กรณีสัญญาแบบที่มีผลต่อกระดาน) ฝ่ายรับจะบอกรับไม่รับก็ได้ (เพราะก่อนมาถึงคุยไว้หลายคน) คู่แต่งงานหรือพันธมิตรที่คุยไว้อย่างดีก็อาจจะไม่เกิดขึ้นก็ได้

วิธีชนะมีหลายท่าคือจะไปทางทหารบุกสร้างเมืองจนครบจำนวนเมือง หรือจะเน้นอุปถัมภ์ศิลปินและนักวิทยาศาสตร์เพื่อทำแต้ม หรือหาทางทำคะแนนนำขาดจนคู่แข่งตามไม่ทัน หรือบางฝ่ายอย่างโปรเตสแตนต์จะมีเป้าหมายเสริมคือการเผยแพร่แนวคิดของตัวเองจนครอบคลุมพื้นที่ฝรั่งเศษ และเนเธอร์แลนด์ 

เกมนานก็จริงแต่เพลินดี เวลาผ่านไปเร็วมาก มีอะไรให้คิดให้ทำเรื่อยๆโดยที่ไม่รู้สึกเหนื่อยจนเกินไป

ปัญหาที่ผมพบในเกมหลักๆจะเกิดจากวิธีการเล่นเกมของผมเอง คือผมเป็นผู้เล่นประเภทการ์ดเข้ามือแล้วก็วางแผนใช้การ์ดในมือเสร็จจนจบตั้งแต่แรก ที่เหลือก็แค่รอถึงตาตัวเองแล้วก็ทำสิ่งที่วางแผนไว้ แล้วก็ไม่ค่อยสนวิธีการเล่นแบบลีลาเจรจาลับหลังเท่าไร ทำให้เวลาที่ผมใช้ในตาตัวเองมันสั้นมากๆ

ระหว่างเล่นแม้จะต้องคอยจับตาดูว่าคนอื่นจะทำอะไรกันบ้าง แต่หลายๆจุดเนื่องจากผมตัดสินใจตั้งแต่ต้นตาแล้วว่าจะไม่สนใจผมก็จะไม่ดู เลยกลายเป็นว่ามีเวลาว่างเยอะไปหน่อย......... (ผมไม่ได้บอกว่าคนอื่นคิดช้านะ แค่พอดีผมตัดสินใจไว)
ส่วนตัวคิดว่าเกมนี้ถ้าเอามาปรับกติกาให้มันคลีนขึ้นแล้วน่าจะเหลือแค่ซัก 3 ชั่วโมง (จริงๆตอนเล่นนึกถึง Fief: France 1429 เหมือนกันนะ เกมนั้นก็สนุกดีแต่ติดตรงเรื่องการ์ด Event มันเลวร้ายไปหน่อย)

ตัวเกมมีอะไรให้ลองทำอีกหลายอย่าง แบบที่ผมได้ลองเล่นน่าจะเป็นแค่ 1/10 ของเกมเท่านั้นเอง เพราะแต่ล่ะประเทศก็มีแนวคิดวิธีเล่นที่ไม่เหมือนกัน ถ้ามีโอกาสได้เล่นอีกก็อยากเล่นซ้ำอย่างแน่นอน คือมันไม่ได้เป็นเกมสนุกแบบสุดๆกับออกจะมี downtime กับดวงเต๋าเยอะไปหน่อยสำหรับผม แต่ว่าก็เป็น 'การออกเดินทาง' ในทิศทางที่ไม่เคยไปที่สนุกดี

ด้วยความที่ปกติที่ผมนัดเล่นเกมกันทั้งวันอยู่แล้ว 7 ชั่วโมงนี้มันก็ไม่ได้ต่างอะไรกับการเล่น mid-heavy 3 เกมติดเท่าไร (หรือ heavy 1.5-2 เกม) คิดว่าเร็วๆนี้อาจจะได้นัดเล่นกันอีกมั้ง เพราะวงเดิมยังกำลังมันส์ติดค้างกันอยู่ ไว้ใกล้ๆค่อยหาคนอีกที
เพจเพื่อนบ้าน [Lost in Boardgames](https://www.facebook.com/Lost-in-Boardgames-1954131701472488/) มี [Session Report](https://www.facebook.com/1954131701472488/photos/a.1959182144300777.1073741827.1954131701472488/1962192033999788/?type=3&theater) แบบธีมแน่นๆให้อ่านด้วยนะ

ถ้าสนใจในช่วงเวลายุคนี้ กับความขัดแย้งทางศาสนาแบบนี้โดยใช้เวลาไม่มากเล่น Pax Renaissance ก็ถือว่าจับเอาอารมณ์ของช่วงเวลานี้ได้ดีเหมือนกัน อ่านในรีวีวฝรั่งบางคนยกเป็น Here I Stand 2.0 เลยแต่ผมก็คิดว่ามันไม่ขนาดนั้นมั้งเพราะการที่เราได้ควบคุมประเทศเอง กับการเป็นคนชักใยอยู่เบื้องหลังอารมณ์มันก็แตกต่างกันพอดู 