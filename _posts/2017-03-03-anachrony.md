---
layout: post
title: Anachrony - ย้อนเวลามากู้โลก
author: sisada
image: assets/boardgames/etc/anachrony.jpg
categories: [board games]
tags: [thought, กบโปรด]
---
เกม Kickstarter อันใหม่จากค่ายและทีมงานที่ทำ Trickerion: Legends of Illusion เกม worker placement ที่ผมชอบอีกเกมนึง

เนื้อเรื่องว่าด้วยโลกในยุคอนาคตที่โดนอุกกาบาตถล่มจนล่มสลาย เหลือแค่เมืองหลวงกับเมืองใหญ่อีกแค่สี่เมืองที่ไปสร้างอยู่ตามป่า/ใต้น้ำ/ใต้ดิน/บนอากาศ (แต่ล่ะเมืองก็มีแนวความคิดเป็นธีมของตัวเอง เรียกว่า Path of .......) วันดีคืนดีก็ไปขุดเจอแร่ชื่อนูโทรเนียมตรงจุดที่อุกกาบาตตก ก่อนจะพบว่ามันเอาไปเปิดประตูมิติเวลาได้ ตอนใช้ครั้งแรกเนื่องจากใช้ไม่เป็นเลยเกิดเรื่องไม่คาดคิดนิดหน่อย ไม่ใช่เรื่องใหญ่มากมายแค่(เผลอ)ส่งอุกกาบาตไปถล่มโลกในอดีตเท่านั้นเอ๊งงงงง(อ้าวพวกเมิงนี้เองคนร้าย)..... ความซวยยังไม่พอ ดันส่งไปโลกอนาคตด้วยหว่ะ.............(undo ไม่ได้ซะด้วย)

ทีนี้เราเลยต้องมาเตรียมเมืองของเราเพื่อรอรับอุกกาบาตที่จะตกลงมาถล่มเมืองหลวง หลักจากนั้นเราจะต้องเร่งอพยพผู้คนมาเข้าเมืองของเรา เพื่อที่ตอนจบเราจะได้เป็น One True Path หนทางรอดที่ถูกต้องหนึ่งเดียวของมนุษยชาติ

โดยทั่วไปแล้วเกมนี้ไม่มีอะไรใหม่ เป็นเกม worker placement แบบที่เราเอาคนงานไปเก็บของเสร็จแล้วก็เอาของมาไปทำอะไรซักอย่างมาเปลี่ยนเป็นแต้ม สิ่งที่ทำให้เกมนี้แตกต่างและสนุกคือ "**ความยุ่งยากซับซ้อนเกินจำเป็นที่ทำออกมาแล้วสนุกดี**" คือในแต่ล่ะความพื้นๆเกมนี้จะซ้อนเลเยอร์การตัดสินใจไว้ให้เราอีกขั้นเสมอ
### "Worker placement ง่ายๆที่ทุกอย่างถูกเพิ่มอีก 0.5 step"


แกนเกมนี้ค่อนข้างเรียบง่าย(อีกแล้ว) เป็น worker placement ที่พื้นที่บอร์ดกลาง มี action ให้ทำแค่ 6 อย่างคือ
* หยิบ resource cube
* สร้างตึก
* หยิบคนงาน
* หยิบไทล์วิทยาศาสตร์(เป็นแต้มตอนจบ และค่าใช้สร้างตึกระดับสูง)
* หยิบน้ำ(เปรียบได้เหมือนกับเงินในเกมนี้)
* แลกเปลี่ยน resource ไปมา


หลักการของเกมนี้ก็คือส่งคนไปหยิบของแล้วเอาของมาสร้างตึก แค่นั้นแหละ เกมนี้เล่นกัน 7 era จบ (แต่ล่ะ era คือเล่นกันจนทุกคนผ่านหมด) คนงานจะมีอยู่ 4 ประเภทได้แค่ วิศวกร / นักวิทยาศาสตร์ / นักบริหาร / อัจฉริยะ(ใช้แทนคนงานชนิดไหนก็ได้) ไทล์ action แต่ล่ะช่องก็จะมีข้อจำกัด/โบนัสแตกต่างกันไปตามแต่ชนิดคนงานที่เอามาทำงานในช่องนั้น ในแง่ function การใช้งานแล้วก็คือ สีของคนงาน + wildcard นั้นแหละ

ความยุ่งยาก(สนุก)อย่างแรกของเกมคือถ้าเราเอาคนงานไปทำงานในตึกบนบอร์ดของเราเองก็ไม่มีปัญหาอะไร แต่ถ้าจะเอาคนงานไปทำงานที่บอร์ดกลางเนื่องจากสภาพที่แสนจะเลวร้ายของโลกทำให้เราต้อง '**ขับหุ่น**' ไป (ในเกมเรียก exosuit) ผู้เล่นจะมีหุ่นที่ว่าคนล่ะ 6 ตัว แต่ว่าหุ่นจะต้องถูกชาร์ทไฟก่อนในเริ่มของ era (จะมาเปลี่ยนใจเรื่องจำนวนหุ่นที่ชาร์ทไฟไว้ระหว่างตอนเล่นไม่ได้) จุดที่ทำต้องคิดคือ หุ่นจำนวนหนึ่งจะสามารถชาร์ทไฟได้ฟรี แต่ถ้าต้องการใช้มากกว่านั้นจะต้องจ่าย resource เพิ่ม แถมทุกช่องว่างที่เราไม่ได้ใช้ชาร์ทไฟหุ่นเราจะได้ 'น้ำ' อันเป็นหนึ่งใน currency ที่ใช้บ่อยมากในเกม (ตามธีมคือน้ำสะอาดหายาก) มาแทน ตรงนี้คิดว่าเป็นระบบที่ค่อนข้างน่าสนใจเพราะถ้าเราเน้นมี action เยอะสภาพคล่องเราก็จะต่ำ เพราะน้ำเป็นอะไรที่ต้องใช้เยอะพอควร

สิ่งที่เพิ่มน้ำหนักในการตัดสินใจของเราคือช่องหลักแต่ล่ะอันถ้าไปคนแรกจะฟรี แต่ถ้าไปช้าต้องจ่ายน้ำเพิ่ม ทำให้หลายๆครั้งเราต้องยอมไม่ชาร์ทไฟหุ่น เพียงเพื่อที่จะได้น้ำมาใช้งาน(แต่เสียโอกาสในการเอาคนงานไปทำงานบอร์ดกลาง) หรือต้องยอมบังคับคนงานให้ตื่น (อธิบายย่อหน้าต่อไป) เพราะไม่มีน้ำมาจ่าย

ลำดับต่อมา เชื่อว่าเราทุกคนน่าจะคุ้นเคยกับระบบคนงานลงครบกลับบ้านพร้อมใช้ใหม่ตาหน้าใช่มะ? เกมนี้เลยเพิ่มอีกระบบมาคือคนงานจะมีสองสถานะ Active และ Inactive คนงานที่ถูกใช้งานแล้วจะกลับมาอยู่ในสภาพ Inactive และไม่มีการรีเซ็ทระหว่างเล่น แน่นอนว่าคนงานที่เอาไปใช้งานได้จะต้องเป็นคนงานที่ยัง Active อยู่เท่านั้น เกมนี้มีตัวเลือกให้เราสองอย่าง อย่างแรกคือจ่าย น้ำ เพื่อปลุกคนงานให้ตื่น หรือเลือกที่จะ'บังคับ'ให้คนงานตื่นก็ได้ สิ่งที่แตกต่างกันคือ 'ค่าขวัญกำลังใจ' (moral track) จะเพิ่มลดขึ้นอยู่กับวิธีที่เราใช้ และมันก็เป็นแต้มตอนจบเกมซะด้วย ถ้าเอาแต่เฆี่ยนก็ติดลบไป แถมเฆี่ยนมากๆคนงานตายอีก

### "If time travel is possible , where are the tourists from the future?"


#### - Stephen Hawking


ยังไม่จบเรื่องความยุ่งยากนะ คือเกมนี้เล่นกับแนวคิดที่เรียกว่ากระแสเวลา (time  rift) เราสามารถให้ตัวเราในอนาคตส่งสิ่งของต่างๆมาให้เราได้ ของก็คือจำพวก resource  หรือแม้กระทั้งคนงาน คือระบบนี้มันก็คือระบบ'กู้' ธรรมดาๆเนี่ยล่ะ แต่ที่ลีลาคือตอนจะคืนของ

ในแต่ล่ะต้น era เราจะได้สิทธิ์ในการ '**รับ**'(กู้) ของจากอนาคต 0-2 ชิ้น โดยการเอาไทล์ที่เรามีมาเปิดพร้อมกัน(ตรงนี้จะมีลีลาวัดใจเล็กๆเพราะกำมือมาเปิด) มาวางไว้ที่ไทล์เวลาของ ear ปัจจุบัน ในรอบต่อๆไปเกมจะเช็คว่าในแต่ล่ะ era ใคร '**กู้**' มาเยอะสุด คนนั้นจะได้รับ Paradox token มาโทษฐานทำให้เกิดความผิดปกติของเวลา ถ้าได้ครบสามอันเราจะได้ไทล์ Anomaly ที่เป็นตัวแทนของความวิปริตของกระแสเวลาเอามาวางไว้ที่ตึกของผู้เล่น ถ้าไม่ปิดผนึกจะกลายเป็นแต้มลบตอนจบเกม แต่ว่าการจะปิดได้ก็ต้องส่งคนงานไปสังเวยปิดประตูมิติ (กรุณานึกภาพหนัง Hollywood พระเอกสละชีวิตปิดประตูมิติช่วยโลกประกอบ)

งี้กู้เยอะก็ไม่ดีเดะ? คำตอบคือไม่ใช่ครับ! เพราะเกมนี้จะให้แต้มคุณถ้าคุณ'คืน'ของ

แน่นอนว่าไม่ใช่อยากจะคืนก็คืนได้เลยนะ ขั้นแรกเราต้องไปสร้างตึกย้อนเวลามาก่อน ตึกนี้แต่ล่ะอันก็จะย้อนเวลาไปได้ไม่เท่ากันเวลาเราส่งคนงานเข้าไปเราจะย้าย focus marker (เป็น marker ที่จะ reset มาที่ ear ปัจจุบันตอนต้น era เสมอ) ถอยไป era ที่ผ่านมาพร้อมกับส่งของไปใน era นั้นได้ ตามธีมก็คือการส่งของกลับไปให้ตัวเราให้อดีตนั้นเอง ยิ่งกู้เยอะ ยิ่งส่งคืนเยอะ ยิ่งได้แต้มเยอะ นอกจากอยากจะไปคืนของแล้วเรายังอยากย้อนเวลาเพื่อไปสร้าง Super Project อันเป็นตึกพิเศษที่มีอยู่ era ล่ะ 1 ตึก (ถ้าในตัวเสริม Doomsday ที่มาในกล่องจะเป็นวิธีที่ใช้ในการย้อนเวลาไปซื้อการ์ดเทคโนโลยีเสริมด้วย)
### "The future is purchased by the present"


#### -Samuel Johnson


สิ่งที่ไม่ชอบนิดหน่อยน่าจะเป็น resources cube ที่เป็นพลาสติกใสๆแบบมีสี ที่บางมุมดูยาก (สีดำกับสีเขียวมันค่อนข้างจาง ในบางสภาพแสงและบางสภาพพื้นผิวจะมองไม่ค่อยถนัด)  แต่ตัวเกมยังใจดีทำ resource token แบบเป็นไทล์กระดาษมาให้ด้วย เลือกใช้ได้ตามใจชอบ

สำหรับเกมแบบยูโรแล้วธีมทำออกมาค่อนข้างดี (แต่ไม่เจ๋งเท่า Trickerion) แต่หลายๆจุดก็รู้สึกว่ามันแห้งไปหน่อย อย่าง resource ทำมาเป็นสีๆแต่ว่าความรู้สึกเชื่อมโยงระหว่างสีกับสิ่งก่อสร้างค่อนข้างบาง เวลาไปหยิบก็เลยรู้สึกเหมือนแค่ไปเก็บของให้เป็น set collection ไว้สร้างตึกธรรมดาๆ (ไม่เหมือนหยิบ ไม้/ดิน/หิน/ฟาง ใน Agricola) ไทล์วิจัยที่มีเอาไว้สร้าง super project จะมีกิมมิคทอยเต๋านิดหน่อยแต่ส่วนตัวรู้สึกไอ้ระบบนี้มันดูเหมือนจับมาใส่ส่งๆไงไม่รู้ เนื่องจากระบบเกมนี้คืนของแล้วจะได้แต้มทำให้บางจังหวะเราก็ต้องกู้ไปงั้งๆเพื่อจะได้คืนของตอนตาหน้า (แต่ถ้ากู้เยอะไปเราจะโดน Anomaly ไทล์ที่ทำให้เราเสียเวลาต้องมาจัดการทีหลัง แถมไม่ได้แต้มด้วย)

ข้อเสียอื่นๆไม่มีอะไรพิเศษอย่างที่บอกบางคนอาจจะคิดว่าเกมมันลีลาเยอะขยักไปหรือปล่าว อันนี้ค่อนข้างแล้วแต่จริต แต่ผมคิดว่าไอ้ที่งอกมาค่อนข้างโอเค ไม่มากจนรู้สึกว่าอะไรนักหนาว่ะ หรือบางเบาจนรำคาญว่าแค่นี้ใส่มาทำไม ด้วยกลไลพื้นฐานที่มันค่อนข้างคลีนอยู่แล้วเลยยิ่งช่วยให้ระบบการเล่นออกมา'แน่น'ดี แต่ก็อย่างที่บอกคือในแง่ความใหม่แล้วเกมไม่ได้นำเสนออะไรใหม่ (ซึ่งก็ไม่ใช่ข้อเสียนะ แต่พอดีรู้สึกเหมือนมันโม้ๆเพราะออกตัวเป็น Inovative worker placement) แต่ idea การเอาธีมมาใช้ก็ถือว่าสร้างสรรค์ดี

หลังจากอุกกาบาตตกใส่เมืองแล้ว (ในเกมหลักคือหลังจบรอบที่ 4 แต่ในตัวเสริม Doomdays ในเวลาตรงนี้จะสามารถเลื่อนไปมาได้) ผู้เล่นแต่ล่ะคนจะสามารถทำ action **'อพยพ'** คนให้เข้ามาในเมืองได้ ตัวระบบอพยพผู้เล่นแต่ล่ะคนจะมีเงื่อนไขพื้นฐานไม่เหมือนกัน  (ส่วนมากเป็นการสร้างตึกให้ถึงจำนวน) หลังจากนั้นผู้เล่นจะได้รับแต้มตามจำนวนเงื่อนไขรองที่ทำได้ (อย่างเช่น ทุกๆคู่ของ resource cube + คนงานจะได้ x แต้ม) ตรงนี้ก็ช่วยเพิ่มแนวทางการเล่นให้แต่ล่ะคน ท่านี้ทำได้ครั้งเดียวในเกมทำให้ต้องกะจังหวะดีๆหน่อย เพราะคนสุดท้ายที่ทำจะเสียแต้มด้วย

อีกเรื่องคือพอเมืองโดนถล่มแล้วเนี่ยบอร์ดผู้เล่นจะมีช่องวางหุ่นน้อยลงสองช่อง (เหลือแค่ 4 จาก 6) ถ้าอยากส่งหุ่นไปเพิ่มก็ต้องจ่ายค่าไฟเองรัวๆ แถมทุกครั้งที่ไปทำ action ในบอร์ดกลางพอจบรอบแล้วช่องนั้นจะทำงานไม่ได้อีก (ประมาณว่าเมืองโดนถล่ม สิ่งก่อสร้างก็พัง) ถ้าช่องที่ว่าถูกทำลายหมดแล้วเกมก็จะจบก่อนจะถึงรอบสุดท้าย เท่าที่เล่นมาจบด้วยเงื่อนไขนี้ตลอด เพราะว่าช่องทำ action บนบอร์ดกลางจะถูกแทนที่ด้วยไทล์โบนัสพิเศษที่ให้ความสามารถมากกว่าปกติ คนเลยพากันไปลง

ตัวเกมมี 4 ฝ่ายแต่ล่ะฝ่ายจะมี player board สองด้านที่มีความสามารถแตกต่างกัน แล้วก็มีผู้นำเผ่าที่ความสามารถไม่เหมือนกัน ฝ่ายล่ะสองตัว แล้วก็การ draft resource ตอนตั้งต้น ตามด้วยระบบการเปิดการ์ดตึกแบบสุ่มในเกม ทำให้เกม replay ก็ค่อนข้างสูง

เกมนี้เขียนสั้นหน่อยแต่ชอบนะ คือจริงๆมันสั้นเพราะระบบการเล่นมันค่อนข้างคลีนไม่ใช่ว่าไม่สนุก (เกมอื่นๆที่ผมชอบอย่าง Age of Steam / Brass ก็เป็น)  ปกติผมไม่ค่อยสนใจเกมมี miniature เพราะรู้สึกว่ามันไม่ค่อยมีประโยชน์อะไร(เทียบกับราคา) แต่เกมนี้ก็แอบสนใจจะจัดตัวเสริม Anachrony: Exosuit Commander Pack อยู่เหมือนกัน เพราะอยากได้โมดูลเพิ่ม :P
**--- Update ---**


หลังจากออกบทความไปซักพักผมก็ไปจัดมาล่ะ Exosuit Commander Pack พบว่าคุ้มค่ามากที่ได้จัดมาในกล่องนอกจากหุ่นแล้วมีตัวเสริมเพิ่มมาอีก 2 โมดูล อันแรกเป็นช่องเพิ่มให้เราเอาหุ่นออกไปเดินทางสำรวจซากอารยธรรมหาของ สามารถ upgrade หุ่นให้มีประสิทธิภาพในการหาของเพิ่มขึ้นได้ กับอีกอันจะเป็นโมดูลหุ่นที่เก่งกว่าปกติสามารถลงไปทำงานในช่องพิเศษที่สามารถเลือกเป็นช่องหลักอะไรก็ได้ แต่ว่าเราต้องสละคนงานกับสิ่งของเพื่อเอาไปแลกซื้อมา

ส่วนตัวแล้วแนะนำเลยนะครับว่ายังไงๆเกมนี้ก็ต้องซื้อพร้อมหุ่น คุ้มแน่นอน!!!

#### Too short?


#### Sorry ... here a cat for you.


![alt tag](/assets/boardgames/etc/anachrony-aobchay.jpg) We could go back in time? .......Really?