---
layout: post
title: โชว์กล่องเกมตามประสาคนไม่รักษาของ
author: sisada
image: assets/boardgames/etc/bad-keep-box.jpg
categories: [board games]
tags: [กบเล่าเรื่อง]
---
พอดีเห็นตรงนั้นตรงนี้คุยกันเรื่องรักษาของ ก็เลยเอากล่องประสาคนไม่รักษาของมาแชร์บ้าง ในรูปเป็นเกมบางส่วนที่ซื้อมาในช่วงเริ่มเล่นเกมใหม่ๆตั้งแต่ 7-8 ปีก่อนเอาวางติดท้ายรถกับใส่ถุงผ้าหิ้วไปมาจนมันถลอกปอกเปิกไปตามเรื่อง อย่าง Navadagor นี่สีซีด/มุมขาด/กลางแอ่นเพราะมีเกมอื่นทับ/สีถลอก (แต่ของข้างในก็ยังปกติสุขดีนะ การ์ดก็ใส่ซอง)

แต่เอาเข้าจริงๆก็ไม่อยากถูกเรียกว่าคนไม่รักษาของเท่าไร แค่ใช้ของตามสภาพที่มันถูกออกแบบมามากกว่า เพราะว่าปกติไม่ได้สนในความเนี๊ยบของบรรจุภัณฑ์มากมาย หลายๆทีไปเล่นของคนที่เนี๊ยบมากๆแล้วกลายเป็นจะแอบอึดอัดเล็กๆไม่กล้าจับเท่าไร แต่ในทางกลับกันถ้าเจอพวกงอการ์ดนี้อาจจะเผลอตัวถีบอีกฝ่ายหงายโต๊ะได้เหมือนกัน คือใช้ของตามสภาพไม่ได้เกี่ยวกับการ 'ทำลาย' ข้าวของนะ

แต่ถึงจะพูดงั้งงี้จริงๆก็มีความ 'หวง' ในกรอบของกล่องอยู่เหมือนกันคือ ผมทนไม่ค่อยได้ที่จะเห็นเกมของผมไปอยู่ในกล่องที่ไม่ใช่ของมัน อย่างย้ายไปใส่กล่องพลาสติกนี้รับไม่ได้เลย ก็เลยมีความย้อนแย้งในตัวเองเหมือนกันว่าไม่รักษากล่องเกมให้ดีๆ แต่ดันไม่อยากทิ้งกล่องที่มีอยู่แล้ว แต่ด้วยความขี้เกียจและก็ยังไม่มีกล่องเกมไหนที่ขาดเกินเยียวยาด้วยการแปะเทปได้ ก็เลยยังคงทำท่าคิดมากได้ไม่เกิน 3 วิก่อนจะเปลี่ยนไปทำอย่างอื่นต่อ

กล่อง El Grande ด้านหลังนี้ซื้อมาก่อน Navagador กับ Endavor อีกแต่เนื่องจากห่อแล้วกับไม่ค่อยได้เอาไปไหนเลยยังดูใหม่อยู่ (แต่เอาจริงๆฝาล่างก็ไปล่ะ) มีช่วงหนึ่งที่คุณแฟนเป็นคนห่อให้แต่ด้วยความที่ซื้อเกมเรื่อยๆเลยไม่ห่อล่ะ ส่วนสองเกมนี้ที่เยินหนักหน่อยก็เพราะอยู่ติดรถนานมาก เป็นเกมกางง่ายไว้เล่นกับมือใหม่ไม่กี่เกมที่ยังชอบเล่นอยู่ (แต่เดี๋ยวนี้ทิ้งไว้ที่บ้านเพราะเกมเยอะจัด ส่วนมากจะเอาไปเวลามีหน้าใหม่บอกว่าจะมาแจม)