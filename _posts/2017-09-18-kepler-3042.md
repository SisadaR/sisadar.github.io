---
layout: post
title: Kepler-3042
author: sisada
image: assets/boardgames/etc/kepler-3042.jpg
categories: [board games]
tags: [bite size, กบชอบ]
---
Kepler-3042 เป็นเกมยูโรระดับกลางธีมอวกาศแนว 3x (ไม่มีการตีกัน) ที่จะให้เราส่งยานออกไปตั้งรกรากตามดวงดวงในจักรวาล ตัวเกมทำแต้มได้จากหลายทาง มีความ Point Salad นิดๆ กับ Engine Building หน่อยๆ

> **พอดีเห็นทักมาหลายคน** : ลักษณะอย่างหนึ่งของผมคือมักจะชอบเกมที่แอ๊คชั่นมันคลีนๆ ทำน้อยๆแต่ได้เกมเยอะๆ เวลาเขียนสั้นๆส่วนมากก็ไม่ใช่ว่าไม่ชอบนะ แค่บางเกมเวลาย่อยออกมาให้อ่านแล้วมันอาจจะดูน้อยไปนิด


ไอเดียหลักของเกมคือระบบการที่เราจะส่งยานไปหาดวงดาวพร้อมกับปรับสภาพพื้นที่ให้ดาวพร้อมอยู่อาศัย (พูดอีกแบบคือ upgrade เพื่อเปลี่ยนเป็นแต้ม) ระหว่างเกมผู้เล่นจะผลัดกันทำแอ๊คชั่น 9 แบบโดยส่วนมากจะเป็นการ เดินยาน,ผลิตทรัพยากรและพัฒนาสายเทคโนโลยี (Tech Tree)

จุดที่หน้าสนใจคือระบบแอ๊คชั่นเกมนี้จะทำเป็นตาราง 3x3 เวลาเราเลือกทำแอ๊คชั่นหลักตรงไหนมันจะสามารถโยงไปทำแอ๊คชั่นรองที่อยู่ในแนวตั้งและแนวนอนของท่าหลักได้ด้วย ตรงนี้เลยมีวิธีคิดเพิ่มอีกนิดนึงว่าเราอยากจะเล่นยังไงให้มันคุ้มค่ามากที่สุด

จุดที่แตกต่างจากเกมบริหารทรัพยากรอื่นคือผู้เล่นแต่ล่ะคนจะมีเม็ดทรัพยากรเป็นของตัวเองในจำนวนจำกัดของใครของมัน ระหว่างเล่นแอ๊คชั่นหลักเราสามารถ'เผา'ทรัพยากรนี้ออกจากเกมเพื่อทำแอ๊คชั่นรองที่เกี่ยวข้องกับตัวหลักที่เรากำลังทำอยู่ได้ ตรงนี้เลยมีกิมมิคเล็กๆให้คิดเรื่อยๆว่าจะทำแอ๊คชั่นยังไงดีจะเผาทรัพยากรทิ้งดีไหม เผาเยอะไปก็ไม่ดีอีกเพราะของเรามีจำกัด (มีวิธีเอากลับมาแต่ก็ต้องผ่านเงื่อนไขยุ่งยากเล็กๆ) ระบบแผนที่เป็นแบบกึ่งสุ่มคือกระจายดาวชนิดต่างๆไว้รอบแผนที่แต่ว่าเราต้องทำแอ๊คชั่นเปิดไทล์ก่อนจะรู้ว่าเป็นดาวแบบไหน เพราะแต้มมาได้ทั้งจากการแปลงสภาพดาวต่างชนิด หรือซ้ำชนิด แล้วก็ต่ำแหน่งดาวยิ่งไกลก็ยิ่งได้แต้มเยอะ

ถึงจะเขียนออกมาสั้นๆแต่เกมนี้ก็เป็นอีกเกมที่เล่นแล้วเพลินมาก ระบบแอ๊คชั่นเข้าใจง่าย แต่ก็มีความยากในการบริหารแอ๊คชั่นที่จะใช้ เพราะทั้งเกมมีจำนวนแอ๊คชั่นค่อนข้างน้อย (แต่ก็ไม่ถึงกับอึดอัดอะไร ส่วนมากจะรู้ตัวว่ามีแอ๊คชั่นเหลือไม่พอก็ท้ายเกมโน้นแหละระหว่างทางไม่รู้ตัวหรอก) การเลือก up tech ที่ตรงกับแผนที่เราคิดไว้กับการบริหารทรัพยากรระหว่างเล่นก็สนุกดี ถึงจะใช้ท่าเดิมๆแต่ด้วยรูปแบบดาวที่ต่างออกไปกับ objective card ก็ทำให้ได้แต้มไม่เท่าเดิมอยู่ดี ที่ชอบอีกอย่างคือ downtime ต่ำ ที่รู้สึกว่าไม่บวกไม่ลบอะไรน่าจะเป็นงานอาร์ทที่ไม่ค่อยตรงจริตเท่าไรกับตัวฟอร์นที่อ่านยากนิดๆ อีกอย่างที่ไม่เกี่ยวอะไรกับเกมคือเวลาเล่น player board อันหนึ่งจะเป็นหน้าของ คุณยุ้ย (เจ้าของเพจ [Fringer on Board Games](https://www.facebook.com/FringerBG/?fref=mentions) , ผู้เขียนหนังสือจักรวาลกระดานเดียว และเพจอื่นๆอีกมากมาย) ที่เค้า back KS ไว้ในระดับสูงพอที่จะวาดหน้าตัวเองใส่ไปในเกม ก็พบว่าแอบหลอนเล็กๆ ... ฮาฮา

เกมกล่องนี้เพื่อนผมซึ่งได้มาซักพักล่ะแต่ติดคิวอยู่หลายเกมเลยพึ่งได้เอามากาง ใครสนใจเห็นว่าใน Essen 17' นี้จะเอากลับมาพิมพ์ใหม่ครับ




 