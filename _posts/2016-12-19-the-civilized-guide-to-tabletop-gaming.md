---
layout: post
title: The Civilized Guide to Tabletop Gaming
author: sisada
image: assets/boardgames/etc/bg-civ-guide.jpg
categories: [board games]
tags: [กบบ่น]
---
เป็นหนังสือชื่อย๊าวยาวที่ผมพึ่งซื้อมาอ่านบน kindle เมื่ออาทิตย์ก่อน อ่านจบแล้วคิดว่าเป็นหนังสือที่ดีนะ
เป็นหนังสือเกี่ยวกับบอร์ดเกมที่อ่านแล้วคิดว่าถ้ามีแปลไทยน่าจะดี เนื้อหาครอบคลุมทุกเรื่องของ Tabletop game (Board game/ RPG / Miniature /......)

◊ การหา FLGS (ร้านบอร์ดเกม) ที่เหมาะกับเรา
◊ ประเภทของเกม
◊ เทคนิคการสอนเกม
◊ ทักษะทางสังคมที่ดีในโลกบอร์ดเกม
◊ เทคนิคการจัดตั้ง/การทำตัวในกลุ่มเล่นเกม
◊ เทคนิคการเล่นเกมกับครอบครัว
◊ การไปร่วมงาน convention
◊ เทคนิคจัด Event เกมด้วยตัวเอง
◊ เทคนิคการเล่น RPG ทั้งการเป็น DM / Player
◊ เทคนิคในการอ่านรีวิวที่จะช่วยในการตัดสินใจ
◊ ............. และอีกเยอะแยะ

Concept ของหนังสือที่ผมคิดว่าน่าสนใจก็คือ การพยายามให้เรารู้จักตัวเอง /กลุ่มเล่นเกมที่เราอยู่ / การทำตัวยังไงไม่ให้เป็นคนประเภทที่ไม่มีใครอยากเล่นเกมด้วย จะเรียกว่าเป็นคู่มือ Gentleman/Lady ของบอร์ดเกม(และเรื่องอื่นๆในชีวิตประจำวัน)ก็ได้

อาจจะฟังเหมือนหัวข้อหนังสือสอนการใช้ชีวิตแต่หนังสือไม่ได้มีอะไรน่าเบื่อชวนง่วงแบบนั้นนะ (เอาเข้าจริงๆหัวข้อเกือบทุกอันในเล่มมันก็เป็น common sense ที่มนุษย์ทั่วไปในสังคมควรจะมีกันอยู่แล้ว)

ส่วนที่ผมขัดใจเล็กน้อย ก็อาจจะเป็นระบบแบ่งประเภทระบบเกมที่ดูเหมือนสุ่มๆหยิบไปหน่อย แต่จะไปว่าคนเขียนก็ไม่ได้ เพราะกลุ่มเป้าหมายบทแรกๆก็คือกลุ่มที่หน้าใหม่หน่อยอยู่แล้ว กับเทคนิคการเล่นเกมในครอบครัวจะมีหมวดเกี่ยวกับการเล่นเกมกับแฟนที่ผมค่อนข้างเห็นต่าง (ในเล่มคนเขียนบอกว่าควรจะ be nice กับแฟนเสมอ แต่ส่วนตัวผมไม่อยากเล่นเกมกับคู่แฟนที่อวยกันเอง หรือไม่ยอมเล่นตามเกม)

รวมๆก็คือเป็นหนังสือที่เหมาะกับคนเล่นบอร์ดเกมทุกกลุ่ม อ่านเพลินดี ภาษาไม่ยาก เป็น content แบบที่ผมอยากให้บ้านเรามีเยอะๆ คือไม่ได้พูดถึงเกมอย่างเดียว แต่พูดถึงสิ่งที่อยู่รอบๆตัวเกมด้วย