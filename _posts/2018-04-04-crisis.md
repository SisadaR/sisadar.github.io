---
layout: post
title: Crisis
author: sisada
image: assets/boardgames/etc/crisis.jpg
categories: [board games]
tags: [bite size, กบโอเค]
---
เกมนี้ค่อนข้างประทับใจ คือเป็นเป็นเกม economic weight กลางๆ สนุกๆที่ไม่ได้เจอมาซักพักล่ะ

เมือง Axia กำลังเจอปัญหาเศรษฐกิจล่มจม (Crisis) เรานี้ล่ะคือกลุ่มนักธุรกิจที่จะมากอบกู้เมือง แกนเกมง่ายๆคือเป็น worker placement แบบผลัดกันยืนจองที พอวางกันครบทุกคนก็ไล่ resolve ตามช่อง เล่นครบ 7 รอบก็จบ

Concept หลักคือเราจะหาสินค้ามาขายทำแต้ม ส่วนมากจะเริ่มจากไปซื้อโรงงานผลิตของก่อน จากนั้นก็หาคนงาน (มี 4 ชนิด) มาทำงานบนโรงงานที่เรามี บางโรงงานต้องใช้ทรัพยากรอื่นด้วยถึงผลิตของได้ (อย่างเช่นไฟฟ้า) โรงงานจะมีช่องว่างให้เราเอาคนงานอื่นมาช่วยทำงานเพิ่มผลผลิต พอได้ผลผลิตมา (มี 6 อย่าง) เราก็เอาของไปขายเป็นเงินกับแต้ม ตรงนี้มีกิมมิคนิดหน่อยตรงที่ตลาดรับซื้อของจะเปลี่ยนเปลี่ยนไปเรื่อยๆ แบบรู้ล่วงหน้าว่าตาต่อไปตลาดจะต้องการอะไร ระบบตรงนี้ตรงไปตรงมาเข้าใจง่าย icon คลีน

สิ่งที่ทำให้ผมชอบเกมนี้คือระบบ **'เป้าหมาย'**

เกมจะบอกไว้ว่าแต่ล่ะตาผู้เล่นทุกคนจะต้องทำแต้มได้เท่าไร ตอนจบรอบก็จะเอาแต้มที่ผู้เล่นทำเกินเป้าหมายมาเป็นแต้มบวก ส่วนที่ต่ำกว่าเป้าก็เป็นแต้มลบจากนั้นก็ปรับระดับเศรษฐกิจตามผลรวม เป้าหมายที่ว่าปรับขึ้นทุกตา ถ้าค่าเศรษฐกิจดำดิ่งติดลบเกมก็จะจบทันที โดยที่ผู้เล่นที่อยู่ต่ำกว่าเป้าหมายจะแพ้อัตโนมัติส่วนพวกที่ทำได้ตามเป้าก็มานับแต้มกันต่อ ผมชอบที่ถ้ามีการตัดจบ คนแพ้ก็แพ้ไป ไม่ใช่ **'โลกแตก'** ตายห่าแพ้หมดแบบใน CO2 หรือระบบ **'กบฏ'**ใน Archipelago (ซึ่งผมไม่ชอบเลย)

และเกมนี้เวลาซื้อสินค้าไม่ได้ใช่แค่เงิน แต่ใช้ **'แต้ม'** ด้วย ยอดก็ต้องทำแต้มก็ต้องใช้ สนุกดี

เกมนี้เลือกความยากได้สามระดับ ที่แตกต่างกันคือ **'เป้าหมาย'** ที่ต้องทำให้ถึงในแต่ล่ะตาจะสูงไม่เท่ากัน ด้วยความเก๋าของสมาชิกในวงทุกท่าน เราเลยจัดระดับ 'ยาก' กัน.......สรุปตายห่ากันแถวๆกลางเกม :P เหลือรอดปริ่มๆอยู่สองคน ไว้รอบหน้าจะลองเล่นความยากแบบกลางแทน

ใน weight ระดับนี้เกมทำออกมาดีเลยล่ะ ไม่มีอะไรให้บ่น ที่ขัดใจเล็กน้อยเห็นจะเป็น artwork กระดานที่สีมันจะตุ่นไปหน่อย กับ component สวย (กล่องที่เล่นเป็น KS Deluxe version ที่เพื่อนผม back มา) แต่ดันให้เงินมาเป็น มาร์คเกอร์เลื่อนบนแทรค (คือผมชอบเงินเป็นเหรียญอ่ะ)

เป็นเกมกติกาคลีน อธิบายง่าย รูปสัญลักษณ์ทำออกมาดี มีระดับการตัดสินใจแบบที่ต้องหยุดคิด (meaningful decision) การ์ด event กับการ์ดความสามารถยังเจอไม่เยอะแต่เท่าที่เห็นก็ไม่ได้แรงอะไรออกแนวสีสัน แต่คิดว่าแทนที่จะจั่วมั่วๆเลยน่าจะเป็นแบบเปิดสามจั่วหนึ่งไรงี้



---

edit [2017 - 01 - 25]: ผมพึ่งมาค้นพบตอนเขียนบทความนี้เสร็จว่าเกมนี้ผลิตมาน้อย (ประมาณ 1700-2000 กล่อง) ทำขายแค่สำหรับคนที่สั่ง KS เท่านั้น เหลือลงร้านค้าน้อยมาก(แทบไม่มี) ตอนนี้ราคาที่ซื้อขายกันเลยค่อนข้าง **'แพง'** (120 usd ราคานี้ไปซื้อ Die Macher ได้เลยนะ).............น่าเสียดายมากเกมนี้ศักยภาพน่าจะขายดี บิ้วคนเล่นสายไม่อยากคิดเยอะได้โดยที่สายคิดมากเล่นแล้วไม่ง่วงนอน หวังว่าจะเอามาพิมพ์ใหม่เร็วๆ

edit [2018 - 04 - 04]: เกม reprint ลง KS ใหม่เรียบร้อย