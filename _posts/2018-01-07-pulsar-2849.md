---
layout: post
title: Pulsar 2849
author: sisada
image: assets/boardgames/etc/.jpg
categories: [board games]
tags: [bite size, กบชอบ]
---
เกมยูโรระดับกลางธีมอวกาศแนว Point Salad ที่ขับเคลื่อนด้วยกลไกแบบ Dice Drafting ผลงานจากนักออกแบบ Vladimír Suchý (20th Century, Last Will, Shipyard)

ด้วยความที่เป็นแนวยูโรชามสลัดคงไม่อธิบายเรื่องธีมต่อ กลไกหลักของเกมคือผู้เล่นจะผลัดกันหยิบเต๋ารอบล่ะสองลูกจากกองกลาง (Dice drafting -- กลไกสุ่มทอยเต๋าเพื่อให้ผู้เล่นผลัดกันหยิบเอาไปทำแอ๊คชั่น แบบใน Grand Austria Hotel, La Granja, Troyes, Solarius Mission) เวลาหยิบก็เอาเลขหน้าเต๋าไปทำแอ๊คชั่นที่ต้องการ (ตัวเต๋ามีค่าแค่เป็นตัวเลขเฉยๆไม่ใช่มูลค่า) ลูกเล่นที่เกมนี้ใส่เข้าไปคือเวลาทอยเต๋าจะมีการหา **'จุดตรงกลางของกลุ่มเต๋า'** มีผลทำให้เวลาเราเลือกเต๋าลูกที่อยู่ห่างจากค่าเฉลี่ยจะต้องเลื่อนแทรค Turn Order หรือว่า แทรคอันดับแจกเม็ดพลังพิเศษ (ในเกมเรียก engineering cube สะสมเอาไว้แลก เต๋าโบนัส กับเอาไว้เคลมแต้มจบ) คือถ้าเลือกเลขเยอะก็มักจะต้องถอย แต่ถ้าเลือกเลขน้อยก็จะได้เดินหน้า

เกมนี้เล่นได้หลายสาย จะเน้นเดินทางสำรวจบนแผนที่ไปวัดแต้มตอนจบ หรือจะทำ engine มาผลิตแต้มตามรอบก็ได้ (มี engine ให้เลือกหลายแบบ เท่าที่เล่นรู้สึกว่าสมดุลย์ดี) ที่ชอบคือมีระบบโบนัสให้เลือกอัพเกรดที่สุ่มในแต่ล่ะเกมเยอะมากแต่ล่ะเกมเลยมีส่วนผสมให้เล่นไม่นิ่ง (แบ่งออกเป็นสามช่วง ช่วงล่ะสองแผ่น แผ่นล่ะสองหน้า) แอ๊คชั่นในเกมเกือบทั้งหมดเป็นแบบที่จำนวนแต้มเต๋าไม่มีผลต่อศักยภาพของท่า คือแต่ล่ะช่องก็ใช้เลขหน้าเต๋ากระจายกันไป แต่มีอยู่แบบเดียวคือแอ๊คชั่นเดินทางในอวกาศที่จะเดินได้ตามหน้าเต๋า (อันเป็นอีกหนึ่งเหตุผลที่ต้องมีกลไกถ่วงการหยิบเต๋ามารองรับ)

ระบบโบนัสแต้มจบน่าสนใจตรงที่นอกจากจะสุ่มมาเปิดในแต่ล่ะรอบแล้วแต่ล่ะแบบยังมักจะสามารถจ่ายเม็ดพลังที่สะสมไว้เผื่อเคลมแต้มซ้ำในหมวดนั้นได้ ตรงนี้เป็นเรื่องเล็กๆแต่ผมคิดว่าดีเพราะมันทำให้เราสามารถเล่นเป็นสายได้อย่างสบายใจขึ้นโดยไม่ต้องกังวลว่าโบนัสตอนจบแต้มมันจะไม่ตรงสาย คือตั้งเป้าไว้แค่ใบเดียวแล้วเก็บเงินไว้จ่ายซ้ำก็ได้ ไม่ต้องพะวงแต่จะต้องทำทุกอัน

> 🐸**[กบชอบ]** -- ผมชอบมันในฐานะเกมเกมมื้อดึกกับเป็นเกมแนว 'หน้าด่านที่ไม่ใช่ระดับ Gateway' ที่เอาไว้เล่นกับกลุ่มผู้เล่นที่เล่นเกมหนักไม่ได้ (slot ประมาณ The Castle of Burdundy แต่เกมนี้ค่อนข้างคลีนกว่า ไม่ต้องอธิบายจุกจิกเท่า) ตัวเกมไม่หนักกางง่าย เล่นหยิบเต๋าเพลินๆ มีอารมณ์เสียเล็กๆเวลาโดนตัดเต๋า ข้อเสียอย่างหนึ่งคือตัวเกมแอ๊คชั่นน้อยมากถ้าผู้เล่นหลุดจากสายที่ตัวเองเล่นก็มักจะไม่รอดเท่าไร (จริงๆก็ต้องผสมกันนิดหน่อย แต่ถ้าจะไปสุดสายจริงๆจะเหลือพื้นที่ให้ดิ้นได้ไม่เยอะ) คิดว่าผู้เล่นที่ชอบเกมของ Stefan Feld ก็น่าจะชอบเกมนี้กันนะ


😍 **กบโปรด** - อวยไส้แตก ยากมากที่เล่นแล้วจะรู้สึกไม่สนุก

😁 **กบชอบ** - พร้อมจะเล่นตลอดถ้ามีคนชวน

🙂 **กบโอเค** - ชอบในบางแง่มุม แต่อาจจะเล่นไม่บ่อยหรือเล่นแค่บางอารมณ์

😐 **กบเฉย** - ไม่ได้เกลียดอะไร ถ้าไม่มีตัวเลือกอื่นก็เล่นได้อยู่

🖕 **กบชูนิ้วกลาง** - ไม่ตรงจริตเป็นอย่างมาก ชวนก็ไม่เล่น

**อนึ่ง :** เป็นความรู้สึกในความ **"อยากจะหยิบมาเล่นไหม?"** ของผมเอง ไม่ได้เกี่ยวอะไรกับคุณภาพของเกม ดูให้เป็นแค่ **"อีกความคิดเห็นหนึ่ง"** เท่านั้นก็พอนะครับ :)



---



> 
> [**Thought** เป็นหมวดว่าด้วยความคิดเห็นสั้นๆเกี่ยวกับเกม ยังไม่เป็นรีวิวเต็มตัว]
> 
> 
> 


 