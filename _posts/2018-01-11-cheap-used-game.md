---
layout: post
title: ซื้อเกมมือสองถูกๆจากเมืองนอก
author: sisada
image: assets/boardgames/etc/cheap-used-game.png
categories: [board games]
tags: [กบเล่าเรื่อง]
---
หนึ่งในแหล่งซื้อเกมเจ้าประจำของผมในโลกออนไลน์ก็คือ BGG Market ซึ่งถ้าว่ากันง่ายๆมันก็คือที่ๆคนเล่นเกมทั่วโลกเค้าเอาเกมมา 'ฝากขาย' โดยส่วนตัวผมจะเอาไว้ใช้ซื้อเกมมือสองโดยผมเน้นที่สภาพพอใช้กับของมีตำหนิ (Good/Acceptable) เป็นหลัก ส่วนหมวดสภาพเนี๊ยบๆนี้แทบไม่ดูเลย (New / Like New / Very Good)

> 
> #### **เพราะมันถูกไง!!!**
> 
> 
> 


โดยทั่วไปแล้วผมแทบจะไม่ซื้อเกมมือสองในไทยเลย ด้วยเหตุผลหลายอย่าง ส่วนหนึ่งด้วยความที่เล่นมาหลายปีและความที่ตลาดในไทยยังใหม่ เกมที่ซื้อขายกันก็มักจะแนวเบา ปาร์ตี้ ไรงี้ซึ่งไม่ตรงแนว แต่เหตุผลจริงๆแล้วเพราะว่า
............... แพงครับ...................


ขายกันในราคาแบบไม่กะขาดทุนไม่พอ กะทำกำไรจากมือสองแบบหมุนเงินไปจัดมือหนึ่งเกมใหม่กันเลยทีเดียว ซึ่งก็ไม่ใช่ความผิดอะไรของคนขาย แค่พอดีตลาดมันยังใหม่แล้วก็เล็กอยู่เท่านั้นเอง

เกมกลุ่มที่ผมซื้อจาก BGG Market ส่วนมากก็เลยจะเป็นเกมที่เก่าหน่อย ประมาณ 5 ปีขึ้นไป เพราะเกมเก่าราคา **'กระแส'**จะไม่ค่อยมีผล กับหลายคนก็จะเริ่มเอาของมีตำหนิพวกกล่องขาด กล่องบุบ ไม่ก็ขาดอุปกรณ์บางชิ้น ออกมาขายกัน หลายครั้งก็เกมสภาพดีๆเลยแต่คนขายตั้งราคาไว้ถูกแบบราคาบ้านๆ ปกติผมจะซื้อจากผู้ขายในยุโรปเป็นหลักเพราะพวกอยู่ในอเมริกาเค้าจะไม่ส่งออกนอกประเทศ (เห็นว่าติดเรื่องเอกสารเยอะแยะ)

ค่าส่งจากยุโรปเกมเดียวประมาณ €20 => ฿7xx หรือกล่องใหญ่หน่อย 5kg ใส่ได้สอง-สามเกมก็ประมาณ €40=> ฿15xx อาจจะดูเหมือนแพงแต่ส่วนมากพอบวกรวมกับค่าเกมแล้วก็มักจะถูกกว่าราคาตลาดมือหนึ่งในไทย (และหลายๆครั้งเกมที่ซื้อไม่มีขายในไทย อันเป็นอีกเหตุผลหนึ่งที่ต้องไปซื้อจากนอก)
* ที่เคยซื้อมาก็จะประมาณนี้ Age of Reason ได้มา €30 จากราคาตลาด €80 (เกมนี้มี 500 กล่องทั่วโลก) ตำหนิของมันก็คือกระดาษที่ทำหน้าที่เป็นบานพับของกระดานกลางขาดไปชิ้นหนึ่ง แต่ไม่มีผลอะไรกับเกม น่าจะเป็นดีลที่ผมรู้สึกดีที่สุดล่ะ
* Age of Steam มือสองภาษาดัชท์(เพราะเกมนี้ไม่ใช่ภาษา)แต่ยังไม่ได้แกะ €50=>€20
* The Lord of the Ice Garden มือสอง €60=>€30
* Bruxelles 1893 มือสอง €40=>€18
* Confucius มือหนึ่ง €40=>€15
* Homeland มือสอง €30=>€15
* Die Macher €70 ไม่ได้ถูกกว่าแต่ว่าถ้าอยากได้ก็ต้องกดจากต่างประเทศเพราะเกมเก่าและไม่ทำใหม่


แต่อย่าลืมว่าทุกเกมต้องมีค่าส่ง หลายเคสรวมส่งแล้วก็ไม่หนีราคาตลาดเท่าไร


![alt tag](/assets/boardgames/etc/cheap-used-game-2.jpg) 
Age of Reason บอร์ดขาดแค่นี้ถูกไป €50 ไม่เอาก็บ้าแล้ว!! (รูปประกอบจากคนขายส่งเมล์มาประกอบการตัดสินใจซื้อ)



---


ผมยกตัวอย่าง Bruxelles 1893 ล่ะกัน


ถ้าผมเลือกแบบส่งถูกสุดคือ DHL ส่งจากเยอรมันแบบไม่มี tracking 2kg ค่าส่งก็ประมาณ €15 แปลว่าในกรณีที่ถูกที่สุดของผมถ้าไม่โดนภาษีก็คือ ค่าเกม (€18) + ค่าส่ง (€15) = €33 => ฿12xx เท่านั้นเอง (ถ้าดวงไม่ดีโดนภาษีจะเป็น ฿15xx แต่ปกติเกมกล่องเดียวมักจะไม่โดน) สำหรับเกมที่ราคาตลาดมือหนึ่งในไทยอยู่ราวๆ ฿2xxx - ฿25xx ก็ถือว่าโอเคทีเดียว สำหรับมนุษย์สายไม่เรื่องมากแบบผมแล้วถือคุ้มค่ามาก


แต่หลายๆอันก็ไม่ได้ถูกกว่ามากมายนะ สำคัญว่าเมืองไทยไม่มีขายเท่านั้นเอง อย่าลืมว่าคุณต้องมีเวลาพอที่จะรอตอนมีของถูกหลุดมาเข้ามือ หลายครั้งผมจะสั่งหลายเกมจากเจ้าเดียวกันเพื่อเฉลี่ยค่าส่ง (แต่เพิ่มความเสี่ยงโดนภาษีเพราะกล่องใหญ่) แต่ยังไงก็คิดกรณีราคาโดนภาษีไว้นะ :)


อีกเรื่องคือเวลาจ่ายผ่าน PayPal เราจะต้องจ่ายเพิ่มอีก 3% (บางเจ้าจะบอกเป็นเลขมาเลย €3-€5 ไรงี้) เหตุผลเพราะว่าถ้าเราจ่ายผ่าน PayPal แบบซื้อสินค้า เวลาคนขายไปถอนตังออกเค้าจะต้องเสียค่าธรรมเนียม เราเลยต้องจ่ายเกินตรงนี้ไปให้


---



ด้วยความที่ปกติผมใช้ Boardgamegeek ค่อนข้างจริงจังอยู่แล้วเวลาใส่ข้อมูลเกมมันสามารถเลือกเกมเข้า wishlist ได้ด้วย ซึ่งตรงนี้มันจะทำงานร่วมกับ BGG Market ทำให้เราสามารถ search เฉพาะเกมที่เราตั้ง wishlist ไว้ได้โดยที่เราไม่ต้องคอยกดไปดูที่หน้าเกมเองทุกครั้ง แต่ส่วนมากที่ผมกด wishlist ไว้ก็ไม่ค่อยได้ซื้อหรอก มักจะกด browse ไปเรื่อยๆเจอเกมถูกๆก็กดไปดูเทียบราคาใกล้เคียงแล้วก็ดูว่าคนขายคนเดียวกันขายอะไรมั้ง

> เรื่องตลกเล็กๆคือส่วนมากของการซื้อขาย คนขายจะทักมาถามผมเสมอด้วยความเป็นห่วงว่าค่าส่งแพงมากเลยนะยังสนใจเอาอยู่ไหม (เพราะค่าส่งมักจะพอๆกับค่าเกม หรือแพงกว่า) เราก็ได้แต่ตอบไปว่าส่งมาราคานี้ยังถูกกว่าซื้อในบ้านเราอีก(ฮา)


ในแง่ความเสี่ยง ส่วนตัวยังไม่เคยเจอปัญหาซักที ส่วนหนึ่งมาจากการเลือกคนส่งที่ rating ดีและอีกส่วนก็คงจะเรียกว่าดวงดีเพราะเกมมาถึงบ้านสภาพตามที่คนขายบอกทุกครั้ง แต่เนื่องจากผมใช้ paypal ในการจ่ายทุกครั้งถ้าเกิดว่ามีปัญหาส่วนมากก็น่าจะไม่มีล่ะมั้ง? พลาดทีก็คงเป็นของหายไปเลยโน้นแหละ



---



ขั้นตอนการคุยก็ไม่ได้ยุ่งยากอะไรเจอเกมที่ชอบใน BGG Market ก็ส่ง geekmail (ระบบ pm ของ bgg) ไป ตั้ง title บอกสนใจ **"เกม YYYY คิดค่าส่งมา zipcode xxxxx Thailand หน่อย"** คุยไปคุยมาซักทีสองที ส่งเมล์ paypal จ่ายตังแล้วก็ไปกด add cart ใน BGG Market แล้วก็รอ แต่ปัญหาเล็กๆที่จะเจอบ่อยคือถ้าเราซื้อมากกว่าหนึ่งเกมเรามักจะต้องเลือกส่งแบบ 5kg แล้วมันมีที่เหลือ แต่เจ้าของเกมดันไม่มีเกมที่เราอยากจะได้ อันนี้ก็แล้วแต่หน้างานว่าจะให้ส่งแยกหรือว่าจะรวมแต่ให้มันว่างๆไว้ เคยสั่งกับเจ้าหนึ่งแล้วขอให้เค้าส่งกล่องเล็กๆใส่เมล์กันกระแทกมาเลย ก็ปลอดภัยดี

สรุป:
* ส่ง GeekMail ไปถามก่อน (สนใจเกม X ส่งไป zipcode XXXXX Thailand)
* คุยเรื่องราคาให้เรียบร้อย
* ตกลงโอนเงิน
* แล้วค่อยไป Add Cart + Process Checkout


 

อนึ่ง.....ส่วนตัวรู้สึกคุยกับฝรั่งนี้สมูทกว่าคุยกับคนไทย....แต่ก็อาจจะเป็นเพราะยังไม่เคยเจอฝรั่งงี่เง่าก็เป็นได้ แต่ด้วยปัญหา Time Zone ที่แตกต่างกันกว่าจะได้ซื้อขายกันก็ต้องรอคุยกันหลายวันอยู่เหมือนกันนะ



---



> ลองใช้ดูนะครับแล้วจะรู้ว่าเกม **'หายาก'** จริงๆน่ะมีน้อยมาก อยู่ที่ว่าจะเลือกจมปลักอยู่แค่ในประเทศหรือเปล่าเท่านั้นแหละ :)

