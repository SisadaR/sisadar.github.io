---
layout: post
title: ศรีราชา
author: sisada
image: assets/boardgames/etc/sriracha.jpg
categories: [board games]
tags: [bite size, กบเล่าเรื่อง]
---
เกมนี้เป็นงานตัวทดลองของคุณมนตรี (Foxy & Wooly) เป็นเกมแนวประมูล + Set Collection ธีมหลวมๆว่าด้วยการนำเข้าสินค้าเข้ามาที่แหล่มฉบังบ้านเกิดให้ก่อเกิดธุรกิจสร้างความเจริญให้กับเมือง (ซึ่งเอาจริงๆข้ามๆธีมไปก็ได้ แต่พอดีชอบวิธีที่หาธีมมาใส่) เป็นเกมสุดท้ายที่ผมได้ทดลองเล่นในงาน T3Con ครับ

> side note: อันนี้เป็นเกมตัวทดลองยังมีอะไรเปลี่ยนได้อีกเยอะนะครับ


ไอเดียก็คือเกมทำ set collection นั้นแหละแต่เกมมันเป็นงี้ คือมันจะมีการ์ดที่เป็นเรือสินค้านำเข้าทรัพยากรมาให้เราใช้ กับไทล์ตึกที่ต้องการสินค้าตรงชนิด สองอย่างนี้จะวางคู่กัน ที่นี้ตัวการ์ดเรือสินค้าเกมนี้มีสองฟังชั่น อย่างแรกคือได้สินค้า กับอีกอย่างคือมันจะมีตัวเลขไว้ประมูล ผู้เล่นแต่ล่ะคนก็จะมีการ์ดเรือสินค้าในมือคนล่ะสี่ใบเปิดหงายพร้อมกัน ใครเลขมากกว่าก็ได้เลือกคู่ตึก+เรือก่อน

พอได้ตึกมาเกมจะให้เราต้องวางไทล์ไว้ตรงหน้าเรา ลูกเล่นเล็กๆคือช่องที่เลือกไว้จะบอกเราถ้าเราทำ set collection ตึกเสร็จจะได้โบนัสเป็นคิวบ์สีอะไร (ออกแนวคอมโบเล็กๆ) ส่วนการ์ดเรือเองก็จะมีสินค้าอยู่สี่สีถ้าตึกมันรับสีตรงกันก็ย้ายไปวางได้เลย เกมไม่ซับซ้อนอะไร แต่ว่าเราสามารถพักของไว้ได้สูงสุดแค่สองสีเท่านั้นในบอร์ดของเรา

ลูกเล่นในแง่การ์ดเรือสินค้าก็คือเรือที่เราหยิบประมูลมาเนี่ยจะวนเข้ามาเป็นมือเราในรอบต่อไป ถ้าหยิบเรือเลขสูงมาของก็จะมีน้อย แต่ถ้าหยิบเรือเลขต่ำก็จะได้ของเยอะ แต่รอบหน้าจะเหงาๆหน่อยเพราะหยิบอะไรสู้เค้าไม่ค่อยได้ เกมเล่นสามรอบก็จบล่ะ 15-20 นาทีจบ

[caption id="attachment\_10274" align="aligncenter" width="3648"]![IMG_20190609_160421](https://boardnbon.files.wordpress.com/2019/06/img_20190609_160421.jpg) เวลาประมูลเนี่ยต้องหยิบไปทั้งการ์ดที่จะให้คิวบ์แล้วก็ตึกที่แต่ล่ะตึกจะมีแต้มและต้องการคิวบ์ไม่เหมือนกัน[/caption]

โดยรวมเกมเบากว่ารสนิยมปกติผมพอควร แต่ผมก็คิดว่ามันเป็นเกมประมูลเพลินๆดีนะ แต่รู้สึกว่ายังมีจุดเล็กน้อยที่ยังไม่คลิกเท่าไร หลักๆก็น่าจะเป็นระบบประมูลการ์ดที่คนมีเลขต่ำไม่ค่อยมีตัวเลือกเท่าไร ด้วยความที่มันเป็นแนวเอาเลขเราไปเปลี่ยนกับกองกลางพอเล่นแล้วนึกถึง Ra ตลอดเลย (เกมประมูลที่เจ๋งสุดตั้งแต่เล่นเกมมาแล้ว Ra เนี่ย) ใน Ra มันจะมีกลยุทธ์ที่คนเล่นเลขต่ำสามารถเล่นได้ อย่างบิดเพื่อเปลี่ยนเลขไรงี้ กับเกมนี้ ณ design ที่ผมลองค่อนข้างสมดุลย์เกินไปจนไม่เกิดตัวเลือกที่น่าสนใจระหว่างผู้เล่นแต่ล่ะคน หรือบางทีถ้าการ์ดตึกกับเรือมันจับคู่กันแบบห่วยมากเราก็จะแบบรู้สึกเซงๆพอควรเพราะทำอะไรไม่ต่อไม่ค่อยได้ (จะว่าไปตอนที่เทสก็คุยกันว่าอย่างเกม Turn The Tide นี้เจ๋งดีนะเรื่องการเล่นแบบเลขสูงเลขต่ำจะเลือกเลขอะไรนี้ลุ้นโคตร)

หลักๆผมคิดว่ามัน 'เกือบจะ' ล่ะงานอาร์ทสวยสบายตาดี แกนหลักยังนิดไม่ออกว่ามันขาดหรือเกินตรงไหน แต่ที่คิดว่ายังไม่คลิกน่าจะเป็นพวกระบบเครื่องเคียงเครื่องปรุงมากกว่า ในมุมส่วนตัวรู้สึกถ้ามันมีจังหวะทำคอมโบออกท่าสวยๆแบบเห็นไหมล่ะ! แบบเสร็จตึกนี้ได้ของออกมาไปทำตึกโน้นไรเงี้ยบ่อยๆก็อาจจะอินกว่านี้มั้ง? กับเนื่องจากตัวตึกไม่มี effect อะไรเพิ่มก็เลยยังเป็นเกมแนวหยิบๆให้ตรงสีเฉยๆ เลยไม่มีอารมณ์แบบเล่นเป็นสายตึกแบบนี้ แบบนั้น (คือส่วนตัวเป็นคนชอบเล่นเกมมี path)