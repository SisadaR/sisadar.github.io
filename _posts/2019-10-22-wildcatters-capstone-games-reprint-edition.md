---
layout: post
title: Wildcatters- Capstone Games Reprint Edition
author: sisada
image: assets/boardgames/etc/wildcatters-capstone-games-reprint-edition.jpg
categories: [board games]
tags: [bite size, กบ]
---
▪️เกมว่าด้วยการขุดเจาะน้ำมันเพื่อลำเลียงไปขายยังพื้นที่ทั่วโลก เราจะต้องสร้างแท่นขุดเจาะ สร้างเส้นทางลำเลียงผ่านรถไฟและเรือ รวมไปถึงโรงกลั่นเพื่อแปรรูปน้ำมันอีกที ความสนุกของเกมนี้คือทำเองหมดไม่ได้เพราะเงินไม่พอ แถมกิจกรรมในเกมนี้ใช้เงินแทบทุกจุดทำให้ต้องอาศัยผู้เล่นคนอื่นด้วย▪️อย่างในแต่ล่ะพื้นที่ถ้าจำนวนแท่นขุดเจาะไม่เยอะพอก็จะทำแอคชั่นขุดน้ำมันไม่ได้ แปลว่าต้องมีใครมาร่วมด้วยช่วยกันสร้างแท่นกับเรา แต่ด้วยจำนวนเงินให้ใช้น้อยนิดบางครั้งก็อาจจะต้องมีคนมาช่วยสร้างระบบลำเลียงน้ำมันให้ โดยแลกกับการที่เราต้องจ่าย 'หุ้น' ของบริษัทเราให้กับผู้เล่นอื่น ซึ่งใบหุ้นของชาวบ้านนี้เราต้องการด้วยล่ะเพราะจะเอาไว้แลกไทล์แต้ม การดูว่าใครจะทำอะไร แล้วเราอยากไปเกาะใคร (หรือจูงใจใคร)ให้ได้ประโยชน์สูงสุดเลยเป็นสาระสำคัญของเกมนี้
![P1060064](https://boardnbon.files.wordpress.com/2019/10/p1060064.jpg)

▪️ฉบับพิมพ์ใหม่มีการปรับกติกาหลายอย่างที่ส่วนตัวคิดว่าทำให้เกมสนุกและคลีนขึ้นมาก อย่างฉบับเดิมนอกจากจะแข่งจำนวนน้ำมันที่ส่งในแต่ล่ะพื้นที่แล้ว ยังต้องมาวัดจำนวนหุ้นด้วย แต่ฉบับใหม่ปรับเป็นให้เราไปซื้อไทล์แต้มที่ต้องใช้หุ้นของคนอื่นในการซื้อ ซึ่งเป็นผลให้ผู้เล่นตื่นตัวในการไป 'เสนอตัว' ให้เพื่อนมาใช้บริการมากขึ้น ซึ่งตรงนี้ก็ช่วยเสริม interaction ได้มากขึ้นโดยที่แกนเกมไม่ได้เปลี่ยนไป
▪️ในบางแง่มุมแล้วถ้าชอบ Brass เกมนี้ก็มีความคล้ายคลึงในแง่ว่าเป็นเกมธีม logistics ที่ผู้เล่นจะสร้าง demand/supply ของพื้นที่เอง และผู้เล่นทำเองคนเดียวครบวงจรไม่ได้ต้องพึ่งหรือเดาทางคนอื่น แต่ถ้าถามว่าเหมือนไหมก็ไม่เหมือนหรอกเพราะมันไม่มีสายมีท่าหรือว่ามีจังหวะการเล่นที่ต้องใช้แผนการเล่นหลายระยะ โดยใน Wildcatters จะเน้นอยู่กับการไหลไปตามกระแสของจังหวะตรงหน้ามากกว่า ทำให้บางคนอาจจะคิดว่าเกมมันเนื่อยๆไปหน่อย
▪️เกมนี้ผมเคยเขียนแบบยาวกว่านี้ไว้นานล่ะตั้งแต่เป็นฉบับพิมพ์ครั้งแรก 900 กล่อง ตัวในรูปนี้ค่าย Capstones เอามาทำใหม่ ซึ่งจริงๆก็เล่นหลายรอบล่ะ แต่ไหนๆหยิบมาเล่นกับถ่ายรูปแล้วเลยคิดว่าจะเขียนซักนิด ส่วนตัวผมคิดว่ามันเป็นเกมที่ได้รับความสนใจน้อยกว่าที่มันควรได้รับเหมือนกันนะ (ส่วนตัวให้เกมนี้ติด Top 50 of all times เลย)

ฉบับพิมพ์ครั้งแรกที่แกนเกมแบบเดียวกันเคยลงไว้ที่นี้ครับ : [https://wp.me/p7TSgy-Xc](https://l.facebook.com/l.php?u=https%3A%2F%2Fwp.me%2Fp7TSgy-Xc%3Ffbclid%3DIwAR3ybO5l6rGaFABAe0Y8F58Z5PlDoT2IvYVl8LK_ueGPg4AdbzUTcbpEaIM&h=AT0ODpeHWVcqar-cqGNX3-Onnr6d_ua-NSHopuGRKMSPQgI7hqZ6wamF2XR9cEL46ElnCaBQ1n-9c7YJiQYhTD4MBqjFDv_QV6vcpgn8Xu4d7woq9Zc3CBCipaWrSl0Wz9ZCZ3zePIXVsvWHBsUzU9IyMhdjokwlMaEw6RkJa9gpkanLFcesQ_MM3Xj6qh2R_Y_6n7Cbmau-mrF07xESxE6WaPwu3Jai2YR4ilBnbxkwPLYvTP6FQ7b0dRe1EK5BY7-aI9Ampa7235tkY5YsQSrCal_cNS-FPS-uTB-Tkq8AmH-k8BAroCyTv9v5lOiyFpOokYPyeNNgR_JwjrPl1EZBUuUGalRcmq7Dxbj-41W_58eNR2o6OXHwilWhdxj9vLQ0evfagnErNX1YQhV5urrIbW4wzNfX22jHeZQFOwPg1XmlPpt8DvJnOvzZHiDgPCpRhdM1P7u9_St4WYbU0ayZbufD4JOK0WrjNnj9t9BlhOd6-cHOzkFo7aUDDFtNJGgp84koo1z7wIgIRum-PdfmpkxyyN5aYatjRkpm3NYsMfImdTznqcrq0g_50TV3UINpVvmdxATjw2rcuWYhsHtOf5mXYPKnOjIuTUZ2NOJykq2SP0_e_Ps_F_KaQ6GePzz3jA)
![P1060075](https://boardnbon.files.wordpress.com/2019/10/p1060075.jpg)![P1060068](https://boardnbon.files.wordpress.com/2019/10/p1060068.jpg)![P1060078](https://boardnbon.files.wordpress.com/2019/10/p1060078.jpg)![P1060062](https://boardnbon.files.wordpress.com/2019/10/p1060062.jpg)![P1060053](https://boardnbon.files.wordpress.com/2019/10/p1060053.jpg)![P1060055](https://boardnbon.files.wordpress.com/2019/10/p1060055.jpg)

> --------------------------------
> หมวด Bite Size (พอดีคำ) นี้กะว่าจะเขียนอะไรสั้นๆประมาณนี้ล่ะกัน ใหม่บ้าง เก่ารีรันบ้าง เกมที่ขี้เกียจเขียนยาวบ้าง เขียนถึงตัวเสริมบ้าง


