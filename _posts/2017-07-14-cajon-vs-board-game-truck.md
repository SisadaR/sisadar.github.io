---
layout: post
title: กระเป๋า Cajon vs กระเป๋า Board Game Truck
author: sisada
image: assets/boardgames/etc/cajon-vs-bg-truck.jpg
categories: [board games]
tags: [thought, กบ]
---
ไอเดียการเอากระเป๋า cajon (เป็นกลองแบบหนึ่ง ทรงสี่เหลี่ยม)  มาใส่บอร์ดเกมนี้ฝรั่งใน bgg เค้าฮิตกันมานานพอควร ยี่ห้อที่ค่อนข้างนิยมคือ ChromaCast Cajon Bag ขายใน amazon ข้อดีที่ฝรั่งเค้าเชิดชูคือราคาถูกมาก คุณภาพพอใช้ ราคา 20$ ไม่ส่งไทย แต่ลองเทียบดูจากรีวิวฝรั่งแล้วผมคิดว่าอันที่ผมซื้อมาคุณภาพดีกว่าเยอะนะ ( [รีวิว ChromaCast Cajon Bag ของฝรั่ง](http://www.highprogrammer.com/alan/rants/reviews/chromacast-cajon-bag/index.html) ) ตอนแรกผมหากระเป๋าแบบนี้ตามเวบในไทยพบว่าหาไม่ค่อยได้ แถมเจอแต่ทรงแบบฝาเปิดทรงกระสอบด้านบนไม่ใช่แบบเปิดด้านหน้า ซึ่งใช้กับบอร์ดเกมไม่เวิร์คแน่นอนเพราะมันจะหยิบเข้าออกยากมากแถมมองไม่เห็นอีกต่างหากว่าใส่อะไรไปมั้ง (ไอ้เกมกล่องล่างสุดนี้ได้ลืมแน่นอนว่าใส่เกมอะไรไว้)

---



ใบแรกที่ผมลองสั่งมาจาก Aliexpress ทรงเป็นแบบเป้ สายสะพายที่ค่อนข้างบาง กับมีมือจับหุ้มยางด้านบน (หิ้วแล้วไม่เจ็บมือ) ใส่เกมได้ประมาณ 6 - 8 กล่องแล้วแต่ขนาด แต่ถ้าใส่เต็มที่แล้วมันจะหนักไปหน่อยไม่เหมาะกับการแบกเกินระยะ 50 เมตรเท่าไร ไม่มี back support เลยเหมาะกับเอาไว้ขนจากท้ายรถไปเข้าร้านในระยะสั้นๆ ส่วนตัวคิดว่าใส่กล่องใหญ่ซัก 3-4 กล่องที่เหลือใส่กล่องเล็กๆก็น่าจะพอดีๆนะ โครงสร้างมีแค่โฟมยางหนาประมาณนึง เดาเอาว่า 3-5 mm ทำให้กระเป๋าอยู่ทรง (เหมือนว่าถ้าซื้อของถูกกว่านี้มันจะเป็นฟองน้ำบางๆยวบๆ )

รวมๆก็พอใช้งานแล้วสะดวกกว่าใช้ถุงหิ้วเยอะอยู่เพราะมีมือว่าง กับขนได้เยอะขึ้นอีกกล่องสองกล่องโดยไม่ต้องทนให้สายหูหิ้วบาดมือเหมือนถุง Ikea FRAKTA ใบล่ะ 99 บาทที่ผมใช้มานาน

---



อันต่อมาเป็นทรงแนวนอนยี่ห้อ Gecko ซื้อมาจาก Aliexpress เหมือนกันแต่ราคารวมส่งถูกกว่าเหลือ 620 บาท ตอนแรกก่อนใช้มีความรู้สึกแปลกๆเพราะไม่ชอบเก็บเกมแนวตั้ง เพราะของข้างในมันจะเท แต่ว่าพอใช้งานจริงแล้วเอามาใส่แกมแบบแนวนอนซ้อนๆกันตามปกติก็พบว่าใช้งานได้ดีจนติดใจเลย เพราะมันสะพายบ่าแล้วกระจายหน้าหนักค่อนข้างดี ถือมือเดียวก็สะดวกดี

ทรงแนวนอนนี้เห็นขายใน Lazada ราคาอยู่แถวๆ 400-500 แต่ดูแล้วมันมีแต่ทรงเปิดข้างๆกับเหมือนจะบางๆกว่ามั้ง ที่ไม่ได้ลองสั่งเพราะมันไม่มีสายสะพายไหล่ กับรูปตรงหูหิ้วมันดูไม่ค่อยชัดเจน ก็เลยหนีไปสั่งจากเวบจีนแทนเพราะรูปมันชัดเจนกว่า (แต่ก็แพงกว่านะ)

ตัวใกล้เคียงแบบเฉพาะทางของกระเป๋า Cajon ทรงนี้ก็น่าจะเป็น [Gamefolio Vault](https://initgear.com/products/init-gamefolio-system-vault-bag) ใบล่ะ 4000 แต่ไอ้นี้ถูกกว่าเยอะเลย เกือบ 6 เท่า (แต่คุณภาพวัสดุก็คนล่ะเกรดตามราคา แต่ในแง่ function ก็ถือว่าพอเทียบกันได้) ในเมืองไทยหาตามเว็บผมเห็นก็มีทรงประมาณนี้แต่วิธีเปิดปิดมันจะเป็นแบบเปิดด้านข้าง ไม่ใช่ด้านบนแบบที่ผมซื้อมา ราคาก็ 300-600 ถ้าลองใช้แล้วดีก็เอามาบอกต่อด้วยนะฮะ เพราะถูกกว่าที่ผมได้มาอีก

---



อันล่าสุดที่ได้มาเป็นกระเป๋า [Board Game Truck](https://www.kickstarter.com/projects/417979510/board-game-truck) ที่ KS ไว้ราคาใบล่ะ 3000 (ราคาขายปลีกน่าจะแพงกว่านี้มั้ง) เป็นตัวที่มีความรู้สึกผสมกันหลายอย่าง อย่างแรกคือคุณภาพวัสดุดีมากคุ้มกับราคาที่จ่ายไป มีสายรัดกล่องเกม / แผ่นรองกันกล่องเสียดสีกัน / ช่องใส่เกมเล็กๆ / ซิปคุณภาพดี / สายสะพายหนามีสายรั้งเอวและหน้าอกช่วยกระจายน้ำหนัก คือย้ำเลยว่าคุณภาพดีมากทุกอย่างคุ้มกับที่จ่าย มีฟังชั่นเสริมคือตัวสายสะพายสามารถเอามารวบทำเป็นสายหิ้วได้ (แต่ส่วนตัวคิดว่าลูกเล่นนี้ไม่ค่อย make sense เท่าไรเพราะมันต้องพลิกกล่องเกมไปมา ของข้างในน่าจะโดนเทเละเทะ อีกลูกเล่นคือมีหูหิ้วที่ส่วนตัวคิดว่ามันเล็กแล้วก็อยู่ผิดตำแหน่งไปหน่อยถือไม่ค่อยถนัด)

ข้อดีอื่นก็เป็นเรื่องราคา(เทียบกับระดับพรีเมี่ยมเจ้าอื่น) เพราะว่าเจ้านี้เป็นของไทยเลยไม่ต้องเจอเรื่องราคาค่าส่ง เทียบกับกระเป๋าเกมเฉพาะทางของฝรั่งเจ้าอื่นก็ถือว่าถูกกว่าเยอะ ส่วนตัวที่รู้สึกว่าเป็นข้อที่ยังขาดอยู่จริงๆก็คือโครงสร้างส่วนด้านหลังน่าจะทำเป็นโครงแข็งกว่านี้เพราะ 'น่าจะ' ช่วยให้แบกได้สบายขึ้น (ในห่อเค้ามีพลาสติกบางๆสองแผ่นมาให้เสียบช่วยเสริมโครงสร้าง แต่ไม่ได้ช่วยอะไรมากมาย) แต่ข้อดีของทรงอ่อนก็คือพับเก็บได้ตอนไม่ใช้งาน ตอนได้ของมาก็พับมาแบนๆดูเก็บง่ายดี

![alt tag](/assets/boardgames/etc/cajon-vs-bg-truck2.jpg)

ส่วนที่ขัดใจเลยมีอยู่สองอย่างคือพอโครงมันไม่แข็ง ไอ้ส่วนที่เป็นฝาด้านบนน้ำหนักเยอะเลยคอยแต่จะกดให้ทรงมันย้วยลงตลอดเวลา คือมันก็ไม่มีผลอะไรเป็นพิเศษ แต่ก็รู้สึกขัดใจนิดๆตลอดเวลาว่าทำไมมันไม่อยู่ทรงว่ะ จะหยิบจับกระเป๋ามาเลือกเกมเข้าออกไอ้ฝานี้คอยแต่จะกดทรงให้มันย้วยตลอดเวลา กับสายรั้งหน้าอกที่รู้สึกว่ามันเล็กไปหน่อยจนเหมือนจะไม่ช่วยกระจายน้ำหนักอย่างที่อยากให้เป็น รวมๆก็คือข้องใจกับตัวเลือกในการออกแบบตรงนั้นตรงนี้หลายอย่าง แต่ก็ไม่มีอะไรเมเจอร์นะ เพราะผมเองก็ใช้งานมันตลอดแบกสบายกว่ากระเป๋า Cajon หลายเท่าตัวมากๆ

จริงๆถึงจะพูดงั้ง แต่ไอ้ฝาปิดทำทรงย้วยนี้ทำเอาคะแนนความรู้สึกหายไปเยอะเหมือนกัน กลายเป็นจ่ายแพงกว่า 4 เท่า คุณภาพของก็ดีกว่า 4 เท่าจริงๆ แต่ความรู้สึกว่ามันเจ๋งเหลือแค่ 1.5 เท่า มันเลยมีคำถามในใจเล็กๆตลอดเวลาว่ามันคุ้มราคาไหมนะ? กับ ถ้าไม่มีไอ้ฝาที่มันกวนใจเรานี้ มันจะถูกได้อีกเยอะปล่าวว่ะ? คือถ้าเทียบกับพวกกระเป๋าบอร์ดเกมยี่ห้ออื่นในตลาดของฝรั่งมันก็ถูกกว่าแหละ แต่มันก่อให้เกิดคำถามว่า "จำเป็นต้องจ่ายขนาดนี้ไหม?" ขึ้นมาเหมือนกันนะ

![alt tag](/assets/boardgames/etc/cajon-vs-bg-truck3.jpg) 

ถ้าใส่เกมไม่เต็ม น้ำหนักส่วนที่เป็นฝาเสริมด้านบนก็จะกดให้ทรงมันย้วยประมาณนี้ (ไอ้ตรงฝานี้ ในแง่ไอเดียคิดว่าดี แต่ในแง่ใช้งานจริงรู้สึกว่ามันจะเอามาใส่ทำไมว่ะ ปิดๆเปิดๆยาก ดูมันทำให้การเปิดปิดกระเป๋ากลายเป็นเรื่องลำบากเกินจำเป็น) สังเกตุหูหิ้วด้านบนของกระเป๋า cajon ทางขวา อันนี้ผมใช้บ่อย พอ BGT ไม่มีเลยยิ่งรู้สึกประทับใจน้อยลง (จริงๆมี แต่ตำแหน่งมันไม่ถนัดมือ)[/caption]

 
[Update 2018-01-04] หลังจากทนใช้แบบย้วยๆไปซักพักก็เริ่มทนไม่ไหว เลยลอง DIY เอา PP Board (ฟิวเจอร์บอร์ด) มาค้ำให้โครงให้มันอยู่ตัวขึ้น ไม่สวยเท่าไรแต่ตัดรำคาญไปได้เยอะพอควร จุดที่ยังแก้ไม่ได้ก็คือช่องใส่ของด้านบนเวลาใส่ของนิดๆหน่อยมันก็จะกดยุบตัวลงมาอยู่ดีเห็นแล้วขัดตาเหมือนกัน ถ้าคนขายเค้าทำตัวโครงให้มันแข็งมาขายแยกก็จะซื้อนะชอบในคุณภาพงานและวัศดุ แต่สำหรับผม design choice นี้มีปัญหามากๆ คือก็ไม่ใช่ว่าไม่เข้าใจในแง่การขนส่งนะ แต่ถ้าทำรุ่นใหม่ที่มันเป็นทรงแข็งเลยก็อาจจะสนใจอยู่[/caption] 

ถึงจะชอบ Board Game Truck หลายอย่าง (ไม่ชอบจริงๆแค่เรื่องฝาด้านบน) **แต่.....** ความรู้สึกโดยทั่วไป ผมกลับคิดว่าในการใช้งานปกติของผมที่เน้นขนเกมจากรถไปร้านเดินเกิน 50 -100 เมตรไม่กี่ที (คือถ้าใส่เกมเยอะขนาดนี้แล้วต้องเดินไกลกว่านี้คิดว่าสถานะการณ์มันไม่น่าจะปกติเท่าไรนะ) กระเป๋า **Gecko** แนวนอนมันก็พอแล้วนิหว่าถูกกว่าด้วย แต่อันนี้ก็แล้วแต่ความเหมาะสมของการใช้งาน และเงินในกระเป๋าของแต่ล่ะคน (คือผมก็ไม่เคยซื้อกระเป๋าเกมเฉพาะทาง ก็เลยไม่รู้เหมือนกันว่าต้องคาดหวังอะไรบ้าง พอดีอันถูกๆไม่ได้คิดอะไรมากแต่แรกเลยประทับใจง่ายหน่อย ตัว BGT เจอทรงย้วยๆทำคะแนนความประทับใจตก)


> สรุปโดยรวมแล้วถ้าให้เลือกผู้ชนะในแง่ความคุ้มค่า/ประโยชน์ใช้สอยแล้วผมยกให้ กระเป๋า Cajon ทรงแนวนอนของ Gecko ชนะเลิศฮะ 

> แต่ในแง่ความสบายเวลาแบกกระเป๋า Board Game Truck ก็สบายกว่าเยอะเลยนะ ยังถือว่าเป็นตัวเลือกที่ดีถ้าขนเกมที่มีน้ำหนักเยอะบ่อย
 




---



กระเป๋า Cajon Gecko แนวนอนผมซื้อจาก Aliexpress: [ลิงค์นี้](https://www.aliexpress.com/item/GECKO-L03-Standard-Adult-Cajon-Box-Drum-Bag-Backpack-Case-600D-5MM-Cotton-Padding-with-Carry/32778617358.html?spm=2114.13010608.0.0.UAPxRE) (อีกอันที่ผมเจอใน Lazada เป็นแบบเปิดด้านข้าง ไม่มีสายสะพาย ราคา 449 [ลิงค์](http://www.lazada.co.th/records-rss-cajon-bag-black-5670106.html?utm_source=criteo&utm_medium=cpcmedia&utm_campaign=LF_Visitors_Desktop&utm_term=xxto0000000vt0000&utm_content=display_1300))

กระเป๋า Cajon Acouway ทรงเป้ผมซื้อจาก Aliexpress: [ลิงค์นี้](https://www.aliexpress.com/item/Acouway-High-quality-cajon-drumbag-box-back-bag-case-also-big-heavy-duty-outdoor-hiking-climbing/32795660744.html?spm=2114.13010608.0.0.UAPxRE)

กระเป๋า Board Game Truck สั่งจาก KS ตอนนี้ไม่แน่ใจว่าจะมีขายหน้าร้านไหม หรือมีร้านไหนขายอยู่  KS : [ลิงค์นี้](https://www.kickstarter.com/projects/417979510/board-game-truck/description)