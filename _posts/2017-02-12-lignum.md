---
layout: post
title: Lignum
author: sisada
image: assets/boardgames/etc/lignum.jpg
categories: [board games]
tags: [bite size, กบโอเค]
---
Lignum เป็นเกมที่เพื่อนผมบินไปซื้อมาตั้งแต่ Essen '15 แต่ผมพึ่งมาได้เล่นตอนต้นปี 2017 เนี่ยแหละ

เกมนี้เราจะให้เราตัดไม้ไปขาย เริ่มจากส่งคนงานไปตัดไม้ในป่า (มีสามชนิด) ขนส่งท่อนซุงมาที่โรงงานของเรา (ผ่านคนงาน/ใช้รถเข็น/ใช้เลื่อนลาก/ใช้แพ) พอได้ไม้มาเราจะเลือกว่าจะแปรรูปหรือว่าจะเอาไปขายเป็นท่อนซุงเลย กับเลือกได้ว่าจะอบไม้ให้แห้งนานแค่ไหน จบเกมเงินเยอะสุดชนะ

ตัวเกมสนุกดี วิธีเล่นค่อนข้างตรงไปตรงมา ระบบการเลือก action เป็นแบบทางเดินเส้นตรงมีจุดแวะพักมีทั้งแบบหยิบของได้คนเดียวไปเก็บของฟรี กับแบบที่แวะลงได้หลายคนพร้อมกันไว้ทำ action หลัก ผู้เล่นจะผลัดกันเดินไปข้างหน้าเรื่อยๆจนจบทางค่อยเข้าเฟสตัดไม้ ถ้าไปถึงก่อนจะได้ตัดก่อน (ก็คือเลือกของที่ทำเงินได้ดีกว่าก่อนนั้นแหละ) ตัวเลือกตรงนี้ทำให้เกมน่าสนใจขึ้นเพราะต้องเลือกเอาว่าอยากจะแวะชมนกชมไม้เก็บของเรื่อยๆ หรือจะรีบทำ action เพราะกลัวโดนแย่งดี

อีกไอเดียที่ผมชอบคือระบบ bonus ล่วงหน้าที่เราเลือกได้เองคือเกมจะมี bonus พิเศษสุ่มมาให้ 6 อย่าง เราสามารถแวะไปเลือกได้ว่าจะให้ bonus อันไหนมีผลตอนไหนล่วงหน้า (ทำได้ตั้งแต่ 1-3 เทิร์น) ตรงนี้คิดว่าก็ทำออกมาได้น่าสนใจดี เพราะเราได้เป็นคนกำหนดจังหวะเอง แถมรู้ด้วยว่าคนอื่นจะทำท่าอะไรตอนไหน แต้มมีลูกเล่นแบบการ์ด set collection ด้วยคือเราต้องแวะไปหยิบการ์ดมาก่อน การ์ดจะบอกว่าต้องมีไม้ชนิดไหน อบแห้งแค่ไหน จำนวนเท่าไร ถ้าทำได้ก็ได้แต้มไป

ข้อเสียที่เห็นชัดๆคืองานอาร์ทดูมันเหมือนงาน prototype ไปหน่อย กับวิธีอธิบายเกมต้องอธิบายให้หมดรวดเดียว เพราะเป็นเกมที่ต้องวางแผนการเล่นตั้งแต่ต้น ทำให้ตาแรกๆงงพอควรว่าจะทำอะไรดีหว่า แต่วิธีเล่นก็ไม่ได้ยุ่งยากอะไรนะ

สรุปก็เป็น classic mid-heavy euro ที่เพลินอีกเกม

จะมี reprint ออก Essen '17 นี้ด้วยนะ