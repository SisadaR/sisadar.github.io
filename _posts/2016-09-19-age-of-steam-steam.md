---
layout: post
title: Age of Steam / Steam - เรียบง่าย ไร้ความปราณี
author: sisada
image: assets/boardgames/etc/age-of-stream.jpg
categories: [board games]
tags: [thought, กบโปรด]
---
เกมตระกูล Age of Steam (AoS) คือเกมแนว Pick-up & Delivery หรือแนวส่งของ ต้นเกมจะมีการสุ่มสินค้าให้กระจายอยู่ทั่วแผนที่ ผู้เล่นจะสร้างทางรถไฟเชื่อมต่อระหว่างเมือง ลำเลียงสินค้าสีหนึ่งไปยังเมืองที่สีตรงกัน ต่อมาออกตัว Steam ที่ทำกติกาบางส่วนให้กระชับขึ้น ตามด้วย Railway of the world (Railroad Tycoon) ที่ปรับให้เหมาะกับเกมระดับครอบครัว (ซึ่งส่วนตัวคิดว่ามันของเล่นเยอะไปหน่อย แล้วก็ง่ายขึ้นเยอะเลย)



---


### Gameplay


ในแต่ล่ะรอบของ AoS ผู้เล่นจะเริ่มผลัดกันกู้เงิน โดยเกมนี้ในระหว่างรอบจะหาเงินมาใช้เพิ่มได้แค่ตอนนี้เท่านั้น จากนั้นจะเริ่มทำการประมูล Turn Order ผู้เล่นที่เลือกที่จะออกจากการประมูลก่อนจะต้องถอยไปอยู่ลำดับหลังสุด (ผ่านคนแรกฟรี คนที่เหลือจ่ายครึ่งราคา สองคนสุดท้ายจ่ายราคาเต็ม คล้ายๆใน For Sale)

หลังจากเลือกความสามารถพิเศษตามลำดับการเล่นแล้วผู้เล่นจะผลัดกันวางไทล์รางรถไฟ เมื่อครบแล้วจะได้สิทธิ์ในการลำเลียงสินค้าคนล่ะสองครั้ง โดยสามารถเปลี่ยนเป็นเพิ่มกำลังหัวรถจักรแทนการส่งของได้หนึ่งครั้ง



---



เกมนี้แต้มหลักมาจากการลำเลียงสินค้ายิ่งส่งได้ไกลก็ยิ่งได้เดินแต้มเยอะ แต่ก็ต้องมีหัวรถจักรที่แรงพอด้วย ผู้เล่นจะต้องเลือกเอาว่ารีบส่งระยะสั้น หรือจะรีบอัพเกรดหัวรถจักรไว้ส่งของทางไกล(แต่ไม่ได้ส่งของและไม่ได้เงิน)

การลำเลียงไม่มีอะไรยุ่งยากแค่หยิบ cube สินค้าจากเมืองหนึ่งเคลื่อนที่ไล่ตามรางไปเรื่อยๆ จนถึงอีกเมืองหนึ่งที่สีตรงกับสินค้า มีข้อจำกัดว่าจำนวนรางที่ผ่านต้องไม่เกินกำลังหัวรถจักรของตัวเอง

นอกจากนี้ผู้เล่นยังส่งสินค้าผ่านรางของผู้เล่นคนอื่นได้ แต่ว่าต้องแบ่งแต้มให้เจ้าของรางด้วย การสร้างรางดักในเส้นทางที่ของน่าจะผ่านบ่อยก็เป็นอีกกลยุทธ์หนึ่งในเกมนี้

[caption id="attachment\_134" align="aligncenter" width="1600"]![may-2-4-017](https://boardnbon.files.wordpress.com/2016/09/may-2-4-017.jpg) image by eric martin ; http://www.deathofmonopoly.com/2010/06/some-recent-game-pics.html[/caption]



---


### เรียบง่ายและเบิร์นหัว


บอกตามตรงว่า**ชอบเกมนี้มาก**แต่กลับไม่รู้จะเขียนยังไงให้เข้าใจว่าเกมมันเจ๋ง

ความท้าท้ายของเกมนี้คือสินค้ามีจำนวนน้อย สินค้าใน AoS จะค่อยๆเติมเข้าแผนที่ทุกจบรอบ โดยใช้ระบบที่ผู้เล่นทุกคนรู้ล่วงหน้าว่าสินค้าจะไปโผล่ที่เมืองไหน แต่ไม่รู้ว่าเทิร์นไหนเพราะจะต้องทอยลูกเต๋าเพื่อบอกว่าเมืองไหนจะได้เติมของ ฟังดูเหมือนจะสุ่มเยอะ แต่ถ้าเล่นแล้วจะพบว่าระบบการเติมทำออกมาได้สมดุลมาก เกือบทุกครั้งที่เล่นสินค้าจะเติมครบหมดตอนจบเกม

เงินก็เป็นตัวแปรสำคัญอีกอย่าง เพราะต้องเอาไปใช้เยอะอย่างแต่กลับมีน้อยจนอึดอัด (ในความหมายที่ดี) นอกจากจะต้องเอาไปใช้สร้างรางทำ network แล้วก็ต้องแบ่งเอาไว้ประมูล เพราะถ้าอยู่ตำแหน่ง turn order ไม่มีของอาจจะหมดก่อนได้

ทันทีที่จบรอบส่งของผู้เล่นจะได้รับเงินจากแทรคส่งสินค้า จากนั้นจะต้องจ่ายดอกเบี้ยจากหนี้ที่เรากู้ไว้ พร้อมกับจ่ายเงินค่าบำรุงหัวรถจักรตามความแรง

ความยากของเกมนี้คือ ตอนจบรอบแต้มจะลดลงตาม tier ของแต้มที่อยู่ยิ่งแต้มเยอะก็ยิ่งมีแรงต้านเยอะ คุณจะต้องคิดล่วงหน้าตลอดเวลาว่าตาหน้าจะเอาของที่ไหนมาส่ง แล้วจะต้องเหลือเงินไว้เท่าไรสำหรับการสร้างราง เพดานเงินประมูลของคุณจะเป็นเท่าไร ฯลฯ
### ข้อเสีย?


จุดเล็กๆน้อยๆสำหรับ AoS ที่ผมไม่ชอบคือหนึ่งในความสามารถพิเศษที่เลือกได้ในเกมมีอย่างหนึ่งคือการ "สุ่มหยิบสินค้าไปใส่ในคิวรอเติม" ซึ่งส่วนตัวคิดว่ากากในระดับที่ถ้าไม่สิ้นหวังจริงๆไม่น่าจะเลือกใช้

**Age of Steam เป็นเกมไร้ความปราณีที่คุณจะถูกผลักดันให้เติบโตตลอดเวลา**


---



#Tip ถ้าสนใจอยากลอง AoS แนะนำให้ลองเริ่มจาก Steam เนื่องจากหาง่ายกว่า โดยใน Steam ระบบลดแต้มตอนจบรอบจะไม่มี และการเติมของเปลี่ยนไปใช้ระบบให้ผู้เล่นเป็นคนเลือกกลุ่มสินค้าเองจาก pool กลางที่สุ่มตอนเริ่มเกมไปเติมที่เมืองที่ต้องการ ทำให้เกมไม่"เหี้ยม"เท่า AoS เหมาะกับสายยูโรทั่วไป

#Tip มี Steam ( ไม่ใช่ Age of Steam) ในมือถือทั้งใน iOS / Android

Android : https://play.google.com/store/apps/details?id=com.acram.steam

iOS : https://itunes.apple.com/us/app/steam-rails-to-riches/id1016459121?mt=8