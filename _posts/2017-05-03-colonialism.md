---
layout: post
title: Colonialism
author: sisada
image: assets/boardgames/etc/colonialism.jpg
categories: [board games]
tags: [bite size, กบโอเค]
---

เกมแนว area control ระดับกลางๆเข้าใจง่ายจากค่าย Spielworxx ให้เราเล่นเป็นประเทศมหาอำนาจที่ไม่ได้เอยชื่อ โดยเราจะต้องมาสูบทรัพยากรจากประเทศกำลังพัฒนาไปให้ประเทศของเรา

ตัวเกมจะให้เราผลัดกันเอาตัวหมากที่แทนอำนาจของเราไปลงบนกระดานผ่าน effect การ์ด มีทั้งแบบให้ผลทันที กับแบบที่ต้องหมอบการ์ดรอไว้จนกว่าจะถึง phase ที่กำหนด เป้าหมายคือทรัพยากรสามชนิด (แหล่งแร่ / แหล่งไม้ / อาหาร) ที่ผู้มีอำนาจเยอะกว่าจะได้เลือกหยิบก่อน แต่ว่าชาติมหาอำนาจจะแบ่งเค้กได้ก็ต่อเมื่อฝั่งคนพื้นเมืองไม่มีอำนาจในพื้นที่เสียก่อน

กิมมิคเล็กๆที่ใช้งานได้ดีในการนับแต้มของเกมคือแต้มของเราจะเท่ากับทรัพยากรชนิดที่เรามีน้อยที่สุด แปลว่าต่อให้มีไม้เป็น 100 ชิ้นแต่ถ้ามีไม่มีอาหารเลยก็ 0 แต้มอยู่ดี ทำให้หลายๆครั้งเราต้องย้ายอำนาจของเราตามแหล่งทรัพยากรที่ถูกสุ่มออกมาตลอด เนื่องจากตัวหมากมีจำกัดการบริหารตัวหมากในมือก็สำคัญ เพราะการจะถอนอำนาจออกจากพื้นที่ต้องเสีย action ที่มีให้ใช้น้อยมาก

งานอาร์ทอาจจะเชยไปหน่อยสำหรับยุคเกม KS ที่เน้นความหวือหวาแต่ส่วนตัวติดว่าเกมนี้สนุกแบบเรื่อยๆ ไม่ได้เข้มข้นอะไรออกแนวเพลินๆ รูปในการ์ดก็เสียดสีแบบคันๆ ในความรู้สึกประมาณ El Grande ในแบบที่เบากว่าเยอะกับมีการ์ดเป็นของตัวเอง มีความรู้สึกตอนลุ้นว่าคู่แข่งแอบยัดการ์ดอะไรไว้บ้างในพื้นที่ที่เรามีตัวอยู่ ในแง่ธีมถ้าลองมองลงไปลึกๆแล้วก็แอบสะกิดมุมมองของชาติมหาอำนาจต่อชาติเล็กๆได้ดีเหมือนกัน