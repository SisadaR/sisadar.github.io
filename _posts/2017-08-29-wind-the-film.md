---
layout: post
title: Wind The Film! - ถ่ายภาพมาจับคู่
author: sisada
image: assets/boardgames/etc/wind-the-film.jpg
categories: [board games]
tags: [bite size, กบชอบ]
---

Wind The Film! เป็นการ์ดเกมแนว Set Collection กล่องเล็กๆ เล่นฆ่าเวลาเพลินๆ แต่มีระบบแนวคิดที่น่าสนใจดี คือปกติผมไม่ค่อยอยากพล่ามเกมกล่องเล็กเพราะเกมพวกนี้มักจะมีคนพูดถึงเยอะล่ะ (ไม่ได้อินดี้นะแค่นึกไม่ออกว่าจะไปพูดเรื่องเดิมๆซ้ำกับคนอื่นทำไม) แต่กับเกมนี้ต้องขอซักหน่อย

เกมนี้ธีมว่าด้วยเราจะถือกล้องฟิล์ม (ที่ ณ ตอนนี้มีเด็กจำนวนมากไม่รู้จักแล้ว......) ไปถ่ายรูปตามสถานที่ต่างๆ เอามาร้อยเรียงเรืองราวตามธีมก่อนที่จะหมดแสงของวัน (หมดกอง)

ระบบการเล่นจะชวนให้นึกถึง Bonanza นิดๆ (นิดเดียว) ตรงที่ 'ห้ามสับการ์ด' ในแต่ล่ะตาเราจะต้องเลือกหยิบการ์ดฟิล์มรูปภาพ (มีหลายสีแบ่งตามธีมและแต่ล่ะใบมีตัวเลข 1 - 12 ไม่ซ้ำกัน) ที่หงายอยู่ตรงกลางจะมีให้หยิบทั้งใบที่หงายอยู่ กับใบที่คว่ำไว้ (รู้แค่สี กับ range ของเลขโดยประมาณ) จุดสำคัญคือเวลาหยิบจะต้องเอาการ์ดมาวางเรียงต่อกันด้านหลัง ในจังหวะนี้เราจะสามารถเลือก'เลื่อน'การ์ดหนึ่งใบในมือย้ายไปข้างหลังได้ จากนั้นเราหยิบมากี่ใบก็ต้องเล่นการ์ดรูปที่อยู่ด้านหน้าของมือเราเท่านั้นใบ (อย่างเช่น หยิบการ์ดสองใบ.... เลื่อนใบหนึ่งถอยไปสามใบ.... วางการ์ดลงข้างหน้าสองใบ)

ความสนุก (และปวดหัวเล็กๆ) ของเกมคือตอนทีเราจะลงการ์ดรูป การ์ดแต่ล่ะอันจะไปอยู่ในหมวดเดียวกับสีตัวเองแต่มีข้อจำกัดว่าจะตัวเลขต้องห่างจากใบก่อนหน้าไม่เกิน 3 และต้อง **'เรียงไปในทางเดียวกัน'** (อย่างเช่นก่อนหน้านี้เล่น 7-5-ใบต่อไปก็ต้องเป็น 4/3/2 หรือถ้าเล่น 5-7-ใบต่อไปก็ต้อง 8/9/10 คือไปในทิศทางที่เพิ่มหรือลดเท่านั้น) ถ้าทำไม่ได้ก็จะต้องวางคว่ำไว้เป็นแต้มลบตอนจบเกม การหาจังหวะลงใบเปิดดีๆ กับเลี้ยงเกมรอเรียงการ์ดให้ลงมาสวยๆก็สนุกดี

ความที่มันยากคือเราอยากจะให้เวลาเรา **'ดัน'** การ์ดออกจากมือมันต้องเรียงลำดับถูกต้องแปลว่าเราจะต้อง **'ยัด'** เข้าคิวตามลำดับให้ถูกแต่แรก แต่เกมยังให้เวลาเรานิดหน่อยโดยการที่เราสามารถเลื่อนการ์ดถอยหลังไปจัดตำแหน่งได้ใบนึงก่อน ตอนจบเกมเราจะได้แต้มตามจำนวนการ์ดที่สะสมได้ในแต่ล่ะธีม (แต่ถ้าธีมไหนไม่มีก็จะโดนแต้มลบ) และถ้าผู้เล่นคนไหนสะสมสีไหนได้ครบ 4 ใบก่อนก็จะได้แต้มโบนัสเพิ่มด้วย

ถ้ามองในแง่ธีมอาจจะไม่ได้ตรงมากมาย แค่เอาไอเดียเรื่องกล้องฟิล์มที่ต้องถ่ายต่อเนื่องกับมีการกดเลื่อนเฟรมเวลาถ่ายเสร็จมาเป็นไอเดียตั้งต้นเฉยๆ (ระบบเกมไม่ได้เหมือนกับการใช้กล้องจริง) แต่ผมชอบระบบการเล่นมันมากเลยนะ มันบังคับให้เราต้องลำดับในหัวในลำดับประหลาดๆเดินหน้าถอยหลังไปมา (ผมคิดว่าพวกสายเรียนคอมแบบผมน่าจะชอบ...มั้ง) ดวงก็มีส่วนตามประสาเกมฆ่าเวลา แต่ก็สามารถตัดตัวเลือกแล้วก็วางแผนได้พอควร

เกมนี้เป็นกล่องของเพื่อนผมที่ไปซื้อตอนไปเที่ยวญี่ปุ่น ไม่รู้ว่าร้านในไทยจะเอาเข้ามาไหม เห็นใน BGG Store ราคาเอาเรื่องอยู่ (30$ ไม่รวมส่ง) แต่ถ้ามีโอกาสก็อยากให้ลองเล่นกันดู