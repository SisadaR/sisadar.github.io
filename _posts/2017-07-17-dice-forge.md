---
layout: post
title: Dice Forge
author: sisada
image: assets/boardgames/etc/dice-forge.jpg
categories: [board games]
tags: [bite size, กบโอเค]
---

Dice Forge เป็นเกม weight เบาเล่นคั่นเวลา งานอาร์ทสวย ที่ให้เราสร้างหน้าลูกเต๋าขึ้นมาเองแล้วเอาพลังงานไปจับโปเกม่อน เอ้ยปราบสัตว์ประหลาด

ไอเดียพื้นฐานคือเราจะมีลูกเต๋าที่ทำมาเป็นพิเศษให้สามารถถอดเปลียนหน้าเต๋าได้ เวลาทอยหลักๆจะได้ทรัพยากรมาสี่อย่าง คือทองเอาไว้ซื้อหน้าเต๋ามาเปลี่ยนใหม่ , พลังดวงจันทร์/ดวงอาทิตย์เอาไว้เคลมการ์ดสัตว์ประหลาด และ หน้าแต้มเอาไว้บวกแต้มกันตรงๆ แต่บางหน้าเต๋าก็จะมีความสามารถพิเศษเสริมขึ้นมา อย่างคูณสาม , ก๊อปหน้าเต๋าคนอื่น , ลดราคาของ
เกมจะให้ลูกเต๋าที่ว่ามาคนล่ะสองลูก กับแทร็คนับทรัพยากร เกมแบ่งออกเป็น 9-10 รอบใหญ่ แต่ล่ะรอบผู้เล่นจะผลัดกันเป็น active player พอเป็นทุกคนก็จบรอบนึง ตอนในระหว่างเปลี่ยน active player ทุกคนจะได้ทอยเต๋าแล้วก็ได้ทรัพยากรตามนั้น พอเราได้เป็น active player ก็จะมีตัวเลือกให้ทำสองอย่างคือ เอาเงินไปเปลี่ยนหน้าเต๋า หรือ เอาทรัพยากรไปซื้อการ์ด ง่ายๆแค่นี้แหละ การ์ดแต่ล่ะใบก็จะมี effect ต่างๆกันบางอันก็ให้หน้าเต๋า บางอันก็ให้ของ บางอันก็มีขยายบอร์ดให้เรา เฉลี่ยเกมนึงจะโยนเต๋าประมาณลูกล่ะ 40 ครั้ง ก็เยอะพอที่จะทำให้หน้าเต๋าที่เปลี่ยนมามีโอกาสออกมาบ่อยๆ (แต่คนที่ใส่ไปแล้วไม่ออกก็มีนะ....)

เกมนี้งานอาร์ทสวย ทำ insert ทำออกมาดี วิธีเล่นก็ไม่มีอะไรยากก็ทอยๆเต๋ามันเข้าไปสะสมพลังพอถึงตาเราก็เลือกว่าจะไป upgrade เต๋า หรือว่าซื้อการ์ดมาทำแต้ม การ์ดแต่ล่ะใบก็มี effect หลายแบบดี จะติดตรงรู้สึกการ์ดกับหน้าเต๋าให้เลือกยังน้อยไปหน่อยเล่นไม่กี่รอบก็ครบล่ะ แต่ดูทรงแล้วน่าจะงอกตัวเสริมมาได้เรื่อยๆอยู่ รวมๆก็เป็นเกมทอยเต๋าคั่นเวลาที่ลุ้นกันขำๆ เพลินๆดี ราคาเทียบกับของที่ได้แล้วรู้สึกว่าถูกดี พูดแล้วนึกถึง Santorini ราคามันน่าจะแถวนี้พอล่ะ ( Dice Forge ประมาณ 16xx-17xx บาท) 

ส่วนตัวชอบแบบเล่น 3 คนมากกว่า 4 คนเพราะด้วยเอกลักษณ์ของเกมแบบ deck building ที่การรอคนอื่นเล่นไม่ค่อยมีความหมายอะไร ถ้าต้องรอนานกว่าสองคนผมจะเริ่มหงุดหงิดประมาณนึง ตอนจังหวะตอนเปลี่ยนหน้าเต๋ามันก็จะน่ารำคาญเล็กๆเพราะต้องงัดอันเก่าออกแล้วใส่อันใหม่ แล้วจังหวะเกมมันจะสะดุด อีกข้อเสียคือตอนเล่นเสร็จต้องถอดหน้าเต๋ามาเรียงให้ดี เวลาเล่นเกมหน้าจะได้ไม่ set ลำบาก ก็ทำให้เก็บเกมช้านิดนึง กติกาเข้าใจง่ายแต่คู่มือเขียนไม่ค่อยดีเท่าไรเปิดจุดให้งงเยอะไป วิธีเลือกใช้คำก็แปลกๆ

อีกเรื่องคือมาคิดๆแล้วถ้าเปลี่ยนจากเต๋าเป็นจั่วการ์ดหรือใช้วิธีทอยแล้วเทียบตารางก็ได้นะไม่ต้องออกมาเป็นเต๋าเปลี่ยนหน้าเพราะใช้แล้วมันมีหลายอย่างยุ่งยากเหมือนกันแต่อีกล่ะเดี๋ยวไม่มีจุดขาย

บทความจากทีมออกแบบ เอาไว้อ่านเพลินๆ [Dice Forge – Behind the Dice](https://www.esdeviumgames.com/news-item/dice-forge-behind-dice-part-1/)