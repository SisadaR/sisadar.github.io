---
layout: post
title: The Artemis Project
author: sisada
image: assets/boardgames/etc/the-artemis-project-1.jpg
categories: [board games]
tags: [bite size, กบโอเค]
---
▪️เกมยูโรระดับกลางแนว Dice Placement ที่จะให้เราเอาหน้าเต๋าเราไปประมูลหยิบทรัพยากรมาพัฒนาดวงจันทร์ยูโรป้า (โปรดอย่าถามว่า พี่ น้า อา อยู่ไหน) อันเป็นดาวบริวารของดาวเสาร์ ผลงานของนักออกแบบของ Daniel Rocchi และ Daryl Chow

▪️โดยไอเดียแล้วเกมไม่ได้ซับซ้อน เริ่มเกมมาก็ทอยเต๋าของตัวเอง แล้วก็ผลัดกันเอาไปวางไว้ตามช่อง พอจบรอบก็ได้ของมาแล้วก็วนไปใช้ต่อ ในส่วนหยิบทรัพยากร ถ้ายิ่งเอาเลขเยอะไปก็จะได้วางก็จะยิ่งได้เยอะ อะไรก็ดี๊ดี แต่เกมถ่วงว่าลงเลขเยอะกว่าลำดับในการหยิบของจะเกิดทีหลังคนที่ลงเลขน้อย อย่างถ้ารอบนี้ช่องนั้นมีทรัพยากร 10 ชิ้นแล้วมีคนลงเต๋า 3 3 6 ก็เท่ากับว่าคนสุดท้ายจะเหลือของให้หยิบแค่ 4 ชิ้นเท่านั้นเอง ส่วนในช่องซื้อตึกถ้าลงเยอะก็ชนะประมูลได้ตึกไป แต่ว่าต้องจ่ายแพงเท่ากับจำนวนหน้าเต๋า ก็คือว่าถ่วงได้ค่อนข้างโอเค (แต่ทอยเลขเต๋าต่ำเยอะก็ซวยอยู่ดีเพราะได้ของน้อยเทียบกับมูลค่าแอคชั่น)

▪️ตึกผลิตของผลิตแต้มในเกมได้มายังไม่พอก็ต้องไปหยิบเอาคนงานที่สีตรงมาใส่ให้มันทำงานด้วย ซึ่งอันที่ไม่ชอบเท่าไรคือคนงานจะมีความสามารถพิเศษอยู่ แต่เอาจริงๆไม่ค่อยได้ใช้เพราะความสามารถบางเบามาก เทียบกับราคาที่ต้องเอามันมา มักจะใช้เอาไว้ลงไปยืนตามตึกที่ประมูลมาได้ให้มันครบๆเพื่อให้ตึกทำงานมากกว่า

▪️ส่วนที่รู้สึกน่าเสียดายที่ไม่เกี่ยวกับ weight เกมคือ เสียดายธีมมาก เพราะปู setting สร้างองค์ประกอบกับเรื่องราวมาอย่างดี รูปก็สวย แต่ระบบเกมกลับแทบไม่ได้ใช้ประโยชน์จากความรุ่มรวยตรงนี้อย่างเพียงพอ คือธีมมันดีแหละ รูปก็สวย แต่ถ้าทำเกมประมาณนี้ก็ไม่เห็นต้องลำบากคิดธีมฉีกแนวขนาดนี้ ไปจับอะไรที่ธรรมดากว่านี้หน่อยก็ได้ เพราะธีมเองก็ไม่ใช่ล้ำระดับเป็นจุดขายซักเท่าไร

▪️ส่วนธีมคือพอไปต่างดาวในช่วงแรกเราต้องสร้างเมืองใต้น้ำก่อน ประมาณว่าดาวนี้อ่ะมันหนาวเย็นมากทีมงานเลยต้องไปทำมหาสมุทรของดาวให้อบอุ่น คนจะได้พอไปอยู่ได้ พอครึ่งหลังก็ค่อยขยับขยายโคโลนี่ให้ขึ้นมาด้านบนผิวดาว เกมเลยแบ่งเป็นสองครึ่งคือครึ่งแรกไทล์ตึกจะอยู่ใต้น้ำ และครึ่งหลังไทล์ตึกจะอยู่ด้านบน.......นอกนั้นก็ไม่ได้ใช้ประโยชน์อะไรจากธีมนี้เป็นพิเศษ

▪️ถ้ามองจากกรอบเกมกลางๆ 60-90 นาทีจบ เกมนี้โดยรวมรู้สึกสนุกดี เล่นจบเร็ว จังหวะความคิดสวย ต้องมองรอบข้างตลอดว่าเค้าจะเอาเต๋าไปลงตัดหน้าเราที่ไหนไหม ในฐานะเกมกรอบนี้ก็ค่อนข้างลงตัวดี แต่ส่วนตัวรู้สึกยังเบากว่าที่ชอบไปพอควรกับมันมีแค่อารมณ์คิดหน้างานอย่างเดียว เลยไม่ค่อยมีความสนุกที่เกิดจากการบิ้วสายแบบที่ผมชอบ ส่วนเกมนี้ที่ weight กับอารมณ์ใกล้เคียงน่าจะแถวๆ Alien Frontiers แต่ถ้าในกรอบประมาณนี้ผมน่าจะหยิบ Coimbra มาเล่นแทนบ่อยกว่า แต่ถ้าเป็นเกมใช้เต๋าก็ยังให้ Troyes อันดับหนึ่งอยู่ดี

▪️กล่องที่ผมได้เล่นนี้ไทล์แต้มเวอร์วังมากห่อมายังกะพระเครื่อง เป็นเหรียญตราโลหะสวยงาม น้ำหนักดีจนน่าเสียดายว่ารู้สึก overproduce เยอะเกินตัวเกมไปไกลลิบ ( เข้าใจว่าเพราะเป็นกล่อง KS) ส่วนคุณภาพอื่นๆของเกมนี้ดีมาก จับแล้วฟิลลิ่งดี ถ้าเป็นคนชอบเล่นเกม weight แถวๆ Wingspan , Architects of the West Kingdom เกมนี้ก็อาจจะเป็นตัวเลือกที่น่าสนใจ

![](/assets/boardgames/etc/the-artemis-project-2.jpg)
![](/assets/boardgames/etc/the-artemis-project-3.jpg)