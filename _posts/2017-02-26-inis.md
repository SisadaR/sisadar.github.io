---
layout: post
title: Inis
author: sisada
image: assets/boardgames/etc/inis.jpg
categories: [board games]
tags: [bite size, กบโอเค]
---
เป็นเกม weight กลางๆที่สนุกดี ตอนแรกเข้าใจว่ามันคือเกม Area Control ที่เน้นเอาตัวไปกองให้เยอะกว่าคู่แข่งแต่ปรากฎว่าคิดผิดไปไกล (ตอนอ่านรูลก็นึกว่าจะคล้าย ฺBlood Rage แต่ก็ผิดเช่นกัน)

เราเล่นเป็นนักรบชนเผ่าเคลต์โบราณที่พยายามขยายอำนาจในพื้นที่ รูปแบบการทำ action ในแต่ล่ะรอบคือผู้เล่นจะได้ draft card action จนมีคนล่ะ 4 ใบ (ทั้งเกมมี 17 ใบ) หลักๆการ์ดจะให้เรา เคลื่อนที่/เพิ่มตัว/สร้างสิ่งก่อสร้าง(มีสองแบบคือ Cathedral กับ Sanctuary) แต่การ์ดแต่ล่ะใบก็จะมีความสามารถอื่นเสริมด้วย ถ้าพื้นที่ไหนเรามีตัวเยอะกว่าคนอื่น เราจะได้การ์ดความสามารถประจำพื้นที่มาใช้เพิ่ม เวลาเล่นก็พลัดกันเล่นการ์ด 4 action นี้แหละหรืออยากจะผ่านดูเชิงก็ได้ แต่ถ้าทุกคนผ่านหมดเกมก็ขึ้นรอบใหม่ (การผ่านดูท่าทีของเกมนี้สำคัญมาก แต่ถ้ามัวแต่กั๊กท่าทีทั้งวงก็จะกลายเป็นเริ่มรอบใหม่)

Concept การชนะน่าสนใจคือในเกมมีเงื่อนไข 3 อย่างถ้าทำได้อย่างน้อยหนึ่งอย่างเราจะหยิบป้าย 'ผู้ท้าชิง' มาไว้กับตัว ทุกครั้งที่เริ่มรอบใหม่ผู้ท้าชิงจะต้องมาดูว่าใครชนะได้เยอะเงื่อนไขมากที่สุด ถ้ายังเท่ากัน เกมก็จะเล่นต่อไป ไอ้ตรงหยิบป้ายผู้ท้าชิงนี้ถือว่าเป็นจุดที่กวนใช้ได้เพราะก็คือเป็นการประกาศว่า "กูจะชนะแล้วมารุมกูซะดีๆ" นั้นแหละ

เงื่อนไขชนะเกมนี้มีสามอย่างคือ
* มีตัวเราอยู่ใน 6 พื้นที่
* ในพื้นที่ที่เราอยู่มี Sanctuary รวมกัน 6 อัน
* ในหนึ่งพื้นที่เราเป็น Majority ที่มีฝ่ายตรงข้ามรวมกันอย่างน้อย 6 ตัว


จุดที่คิดว่าทำออกมาดีคือแม้ว่าการเป็น Majority ของพื้นที่จะช่วยให้เราได้การ์ดมาใช้เพิ่ม แต่ว่าเงื่อนไขที่ทำให้เราชนะเกมเกินครึ่งไม่ได้เกี่ยวอะไรกับการ 'ยึดพื้นที่' แต่เป็นการกระจายตัวคนงานของเราไปทั่วแผนที่ในจุดที่ถูกต้องต่างหาก แถมเงื่อนไขฝั่ง Majority ก็ยังต้อง'เลี้ยง'ฝ่ายตรงข้ามไว้จำนวนเยอะพอด้วย

ระบบ combat ก็คิดว่าโอเคนะคือถ้ามีคนเดินเข้าไปในพื้นที่ ถ้ามี Cathedral อยู่ผู้เล่นที่อยู่ในพื้นที่สามารถส่งคนไปหลบจากการต่อสู้ได้(เท่ากับจำนวน Cathedral) จากนั้น เกมจะถามทุกคนที่อยู่ในนั้นว่า 'อยากจะสู้ไหม?' ถ้ามีคนนึงไม่ยอม(อยากจะสู้) ผู้เล่นต้องเลือกระหว่างเดินหนีไปยังที่ๆผู้เล่นเป็น Majority หรือว่าสู้ ถ้ามีการต่อสู้เกิดขึ้น ฝ่ายถูกโจมตีจะเลือกได้ว่าจะให้คนงานตายหรือทิ้งการ์ดในมือเพื่อรักษาชีวิตคนงานไว้ (แต่แลกกับการ์ด action น้อยลง) ที่คิดว่าสนุกดีก็ตรงที่มันให้วนถามทุกครั้งเนี่ยล่ะว่าจะหยุดหรือยัง กับการที่เกมนี้เงื่อนไขการชนะเกมไม่ใช้การตีให้ชนะ ทำให้ระบบการต่อสู้ออกไปทางการเจรจามากกว่า เพราะบู๊มากก็เจ็บตัวทุกฝ่าย

การ์ดสวยดีงานอาร์ทแปลกตา การ์ด action หลักถึงจะวนๆอยู่แค่ 17 action แต่เกมก็มีการ์ดเสริมให้จั่วเข้ามือระหว่างเกมเยอะพอควรทำให้ไม่รู้ว่าอีกฝ่ายจะทำท่าอะไรได้บ้าง ไทล์พื้นที่แต่ล่ะอันจะค่อยๆเปิดขึ้นมาแล้วก็มีการ์ดเป็นของตัวเองไม่ซ้ำกัน คุณค่าในการเล่นซ้ำก็คิดว่าน่าจะสูงพอควร แต่ข้อเสียที่เห็นได้ชัดของเกมแนวนี้ก็คือ คนไม่เก็ทเกมกลายเป็น King maker ง่ายมาก

ส่วนตัวผมไม่ชอบ Blood Rage เลยเพราะมันเป็นเกมที่ผมคิดว่าลีลาเยอะเกินไปไหนเมื่อเทียบกับ weight เกม แต่ Inis นี้รู้สึกว่าส่วนที่ลีลากำลังพอดีๆเล่นแล้วสนุก แต่ตอนจะจบค่อนข้างยื้อกันพอควร ถ้าเจอคนที่ไม่เข้าใจธรรมชาติของ win condition ของเกม ก็จะทำให้เกมนานเกินจำเป็น (คือจริงๆก็ไม่เหมือน Blood Rage เท่าไรอ่ะนะ ถึงจะมองผ่านๆตอนแรกอาจจะคล้ายๆ แต่รู้สึกว่าน่าจะเป็นตัวเปรียบเทียบที่น่าสนใจสำหรับคนที่อยากได้เกมยึดพื้นที่แบบขัดขาๆ ที่มีธีมที่น่าสนใจ )