---
layout: post
title: Riverboat
author: sisada
image: assets/boardgames/etc/river-boat.jpg
categories: [board games]
tags: [bite size, กบเฉย]
---
เกมยูโรระดับกลางจากนักออกแบบรุ่นเก๋า Michael Kiesling ที่ปี 2017 ออกมาสี่เกม (โหดสัด) เป็นงานเดี่ยวซะสาม โดยอีกสองเกมที่เคยเขียนไปคือ Azul, Heaven & Ale อีกอันเป็นปาร์ตี้เกมชื่อ Haste Worte? Jubiläumsedition ที่ผมยังไม่เคยเล่น แถมยังมี Reworld ผลงานร่วมกับนักออกแบบคู่หูที่ออกเกมมาด้วยกันมากมายอย่าง Wolfgang Kramer ด้วย โดยทางฝั่ง Riverboat แนวคิดเกมโดยรวมค่อนข้างจะ **'คลาสสิค'** พอตัว

โดยภาพรวมเกมจะให้เราผลัดกันหยิบไทล์พืชผักมาวางเพื่อทำไร่บนกระดานของเรา ความน่าสนใจของเกมนี้จะอยู่ที่การผลัดกันเลือกเป็น **'คนแรก'** ในแต่ล่ะเฟสย่อยของเกม คือในเกมแต่ล่ะรอบจะมีห้าเฟส ผู้เล่นจะผลัดกันหยิบไทล์เพื่อบอกว่าในเฟสย่อยไหนใครจะได้เล่นเป็นคนแรก และคนหยิบไทล์จะได้โบนัสเพิ่มอีกนิดหน่อย (คล้ายระบบ role selection ใน Purto Rico นิดๆ)

ระบบบริหารทรัพยากรในเกมค่อนข้างน่าสนใจคือเราจะมีคนงานจำนวนจำกัด โดยในช่วงต้นรอบเราจะต้องวางคนงานลงไปในที่ว่างบนกระดานของเรา (เป็นแบบกึ่งสุ่มคือจะมีเปิดการ์ดบอกว่าเราวางในโซนไหนได้ การ์ดที่ว่ามีผลกับผู้เล่นทุกคน) จากนั้นเราจะได้ผลัดกันแย่งหยิบไทล์ไร่จากกระดานกลางมาวางไว้ใต้คนงาน ตัวไร่มีหลายแบบและตัวไทล์มีหลายขนาด เวลาหยิบมาจะต้องเอาไว้ใต้เท้าคนงานที่ถูกวางไว้ก่อนหน้า (เป็นผลให้ถ้าเรียงไว้ไม่ดีก็อาจจะไม่ได้วาง) ในเกมก็จะมีเงื่อนไขทำแต้มจากวิธีวางด้วย (พวกวางเต็มชนิดพื้นที่ กับ เอาไทล์ไร่ล้อมบ่อน้ำไรงี้) แต่จุดที่ทำให้เกมต้องคิดคือในอีกเฟสเราจะต้องถอนตัวคนงานออกจากไร่ แต่ว่าจะมีเงื่อนไขว่าต้องถอนจากไร่ชนิดเดียวกันเท่านั้นและถอนได้เพียงสองชุด ซึ่งจำนวนคนงานที่ถูกถอนจะมีผลต่อชนิดของโบนัสที่จะหยิบได้ด้วย (ยิ่งถอนชุดใหญ่ก็จะได้โบนัสดีขึ้น แต่ว่าต้องวางแผนการหยิบไทล์ไร่ และวางคนงานรอไว้ดีแล้ว) และด้วยความที่คนงานมีจำกัดถ้าวางแผนการถอนตัวไม่ดีพอเราอาจจะมีคนงานไปใช้รอบต่อไปน้อยกว่าคนอื่น เพราะมันยืนค้างอยู่ในไร่ ก็วนๆอยู่แค่นี้แหละ 4 รอบจบ

> 🐸**[กบเฉย]** -- จริงๆแล้วเป็นเกมที่เล่นแล้วเพลินดี ถึงกลไกจะไม่มีอะไรใหม่แต่ก็ผูกรวมเข้าด้วยกันได้น่าสนใจ ระดับการตัดสินใจสนุกๆก็มีหลายอย่าง แต่ข้อเสียสำหรับผมคือในภาพรวมแล้วมันยังดัน 'สนุกไม่พอ' (ในอีกแง่คือถ้าเล่นเกมมาจำนวนประมาณหนึ่งแล้ว น่าจะรู้สึกว่าเกมมันเรียบไปหน่อย) คือใน slot เกมระดับกลางเล่นนาน 90 นาทีแล้วรู้สึกว่ากางเกมอื่นสนุกกว่า (เอาง่ายๆก็ Heaven & Ale จากคนออกแบบคนเดียวกัน)
> 
> อีกอย่างคือรู้สึกว่าสำนักพิมพ์ไม่ค่อยได้ใส่ใจในตัวเกมเท่าไร ตัวนับแต้มไม่ให้เป็น disc แต่เป็นไทล์กระดาษวางซ้อนกันมองไม่ออกงี้ มีผู้เล่นสีส้มกับแดงงี้ ในเชิงงานศิลป์ถึงในสายยูโรผมจะไม่ค่อยเรื่องมากอะไรนัก แต่เกมนี้ไม่ถูกชะตามาก นึกว่ากำลังเล่นเกมที่ผลิตเมื่อสมัย 15+ ปีก่อนอยู่ (นักออกแบบเก๋าแต่ไม่ต้องทำอาร์ทแก่ๆมาก็ได้ ยิ่งเทียบกับเกมอื่นจากนักออกแบบคนเดียวกันที่ออกโดยค่ายอื่นยิ่งอนาถใหญ่) กติกาหลายจุดก็ตลกแบบแปลกๆ ลงทุนจ่ายเงินหยิบของจากกองกลางมาคุ้ยดูได้ได้แต่วาห้ามดูก่อนจ่าย ทั้งๆที่ข้อมูลมันเปิดแบบถ้าเราไล่ดูบอร์ดคนอื่นเราก็รู้อยู่ดีงี้ (ทำไมกูต้องไปตามถามว่ะ ไร้สาระสิ้นดี แต่ก็เข้าใจว่าเอาไว้ตัดปัญหา AP แต่ส่วนตัวคิดว่าน่ารำคาญ) ระบบคิดแต้มบางหมวดก็ค่อนข้างงงว่าทำมาทำไมหว่า


😍 **กบโปรด** - อวยไส้แตก ยากมากที่เล่นแล้วจะรู้สึกไม่สนุก

😁 **กบชอบ** - พร้อมจะเล่นตลอด

🙂 **กบโอเค** - ชอบในบางแง่มุม แต่อาจจะเล่นไม่บ่อยหรือเล่นแค่บางอารมณ์

😐 **กบเฉย** - ไม่ได้เกลียดอะไร ถ้าไม่มีตัวเลือกอื่นก็เล่นได้อยู่

🖕 **กบไม่เล่น** - ไม่ตรงจริต ชวนก็ไม่เล่น

**อนึ่ง :** เป็นความรู้สึกในความ **"อยากจะหยิบมาเล่นไหม?"** ของผมเอง ไม่ได้เกี่ยวอะไรกับคุณภาพของเกม ดูให้เป็นแค่ **"อีกความคิดเห็นหนึ่ง"** เท่านั้นก็พอนะครับ :)



---



> 
> [**Thought** เป็นหมวดว่าด้วยความคิดเห็นสั้นๆเกี่ยวกับเกม ยังไม่เป็นรีวิวเต็มตัว]
> 
> 
> 

