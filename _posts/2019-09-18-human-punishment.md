---
layout: post
title: Human Punishment
author: sisada
image: assets/boardgames/etc/human-punishment.jpg
categories: [board games]
tags: [bite size, กบโอเค]
---
◾️ เกมแนว Social Deduction ที่โลกกำลังถูกเครื่องจักรยึดครอง และเราคือเหล่ามนุษย์ที่พยายามจะช่วยเหลือมนุษย์ชาติให้พ้นภัย... แต่ทว่าทุกคนนั้นจะเป็นอย่างที่เราเห็นจริงๆหรือ? เกมที่จะแบ่งผู้เล่นออกเป็นสามทีม ระหว่างเล่นก็พยายามหาข้อมูลและกำจัดผู้เล่นทีมอื่นออกไป ผลงานของ Stefan Godot

◾️ จุดเด่นของเกมนี้คือแม้จะแจกการ์ดฝ่ายเท่าเดิม แต่สัดส่วนทีมของผู้เล่นจะไม่เหมือนเดิมในทุกเกม เพราะในแต่ล่ะรอบผู้เล่นจะได้รับ Loyalty Card ที่แสดงฝ่ายสองใบ และ ID Card ที่เป็นความสามารถและบอกทีมไปในตัว เท่ากับว่าเราจะมีใบบอกทีมอยู่สามใบ ก็ให้ดูว่าของเราสีไหนเยอะเราก็เป็นทีมนั้นแหละ บางใบบอกให้นับสองเท่า แต่ถ้านับแล้วเท่ากันหมดก็จะกลายเป็นพวกทีมนอกคอกแทน

◾️ตานึงเกมมีแค่ ขอไปแอบดูใบ Loyalty เค้าใบนึง หรือ หยิบปืนจากกองกลางมาเล็ง ไม่ก็จั่วการ์ดเพิ่ม มีความสามารถหลากหลายมากบางใบก็ทำให้เราต้องย้ายข้างซะอย่างนั้น ส่วนปืนมีหลายแบบเช่นกัน เวลายิงเพื่อนก็มักจะมีตัวเลือกว่าจะยอมเสียเลือด หรือจะเปิดบท ถ้าเราหงาย ID Card มาก็จะได้ใช้ความสามารถบลาๆ ซึ่งส่วนมากค่อนข้างกวนใช้ได้ (แต่ของทีมคนจะง่อยๆหน่อยให้พอรู้สึกว่าเราไม่ใช่ชาวบ้านไก่กา) แต่ด้วยความที่กว่าจะเปิดดูหมดทุกใบ ผู้เล่นก็เลยยังมีพื้นที่ให้ลีลาๆหลบได้นิดหน่อย

> 
> #### 🐸 [กบโอเค]
> 
> 
> 


◾️เกมเล่นได้ 4-16 คน แต่ส่วนตัวเล่นเต็มที่ 8 ก็เยอะล่ะ แม้ว่ารอบการเล่นจะสั้น แต่ effect หลายใบมันค่อนข้างใช้เวลาลีลานิดนึง กับด้วยความที่มันตีข้อมูลให้ขาดไม่ได้ง่ายๆ สุดท้ายก็ต้องมียิงตายกันมั่วๆบ้าง

🔸ข้อเสียของเกมแนวนี้อย่าง Player Eliminate ยังไม่หายไปจากเกมนี้ แต่ข้อดีคือรอไม่นานมาก พอคนมันเริ่มหงายการ์ดออกท่ากันเยอะๆแล้วเกมจะค่อนข้างจบเร็วพอควร ส่วนข้อเสียจริงๆคืออุปกรณ์นี้ห่วยมัก การ์ดบางเฉียบ กล่องก็กระดาษบ๊างบาง ไม่ใส่ซองเล่นไม่ได้แน่ๆเพราะมีตำหนิแน่นอน

🗯 หลักๆคือมันไม่ใช่เกมตรรกะจ้าแบบคิดตัดตัวเลือกปวดหัว และก็ไม่ใช่เกมเฮฮาไร้สติ (แต่โอเคไอ้การยิ่งมั่วๆมันก็ยังจำเป็นเพื่อให้ข้อมูลมันไหลบ้างไม่งั้นเกมไม่เดิน) เป็นเกมที่แล้วแต่วงพอควร แต่จุดสำคัญคือตัวหนังสือเยอะ ต้องอ่านการ์ดตลอด ถ้าไม่ถนัดภาษาทั้งวงก็ข้ามไปเลย เพราะการ์ดมันต้องตีความนิดนึง

🗯 แม้จะไม่ใช่เกมที่คงหยิบมาเล่นบ่อย เนื่องจากไม่ได้ชอบแนวนี้เป็นพิเศษ รู้สึกอยากเล่น Battlestar Galactica มากกว่า (แต่ผมไม่ชอบ Dead Of Winter นะไม่รู้สึกเลยว่ามีอะไรให้อิน) หรือถ้าเกมเล็กก็ยังชอบ Die Kutschfahrt zur Teufelsburg มากกว่า (ซึ่งยังไม่เคยเห็นคนนอกกลุ่มผมชมเกมนี้นะ สงสัยสนุกแต่แก๊งเดียว ฮาๆ) แต่โดยรวมก็ชอบมากว่า Good Cop Bad Cop เพราะรู้สึกว่ามันมั่วๆแบบครื้นเครงมีเรื่องราวดี ส่วนหนึ่งอาจจะเป็นเพราะชอบธีม sci-fi แบบนี้มากกว่า เอาเป็นว่าถ้าชอบเกมแนวๆนี้ แล้วไม่มีปัญหาเรื่องภาษาถ้ามีโอกาสก็น่าลองเล่นไว้ครับ

> 😍 **กบโปรด** - อวยไส้แตก ยากมากที่เล่นแล้วจะรู้สึกไม่สนุก
> 
> 😁 **กบชอบ** - พร้อมจะเล่นตลอด
> 
> 🙂 **กบโอเค** - ชอบในบางแง่มุม แต่อาจจะเล่นไม่บ่อยหรือเล่นแค่บางอารมณ์
> 
> 😐 **กบเฉย** - ไม่ได้เกลียดอะไร ถ้าไม่มีตัวเลือกอื่นก็เล่นได้อยู่
> 
> 🖕 **กบไม่เล่น** - ไม่ตรงจริต ชวนก็ไม่เล่น
> 
> **อนึ่ง :** เป็นความรู้สึกในความ **"อยากจะหยิบมาเล่นไหม?"** ของผมเอง ไม่ได้เกี่ยวอะไรกับคุณภาพของเกม ดูให้เป็นแค่ **"อีกความคิดเห็นหนึ่ง"** เท่านั้นก็พอนะครับ :)




---



> 
> [**Thought** เป็นหมวดว่าด้วยความคิดเห็นสั้นๆเกี่ยวกับเกม ยังไม่เป็นรีวิวเต็มตัว]
> 
> 
> 


 