---
layout: post
title: Scythe- Invaders from Afar
author: sisada
image: assets/boardgames/etc/scythe-ifa.jpg
categories: [board games]
tags: [bite size, กบโอเค]
---
พึ่งได้ลองเล่น 6 คนพร้อมมีเผ่าใหม่สองเผ่า (จากที่เล่นคิดว่าเล่น 7 คน comment ก็ไม่น่าจะต่างจากนี้) พบว่าเดิมรู้สึกยังไง ใส่ตัวเสริมก็รู้สึกก็ยังงั้ง ที่เพิ่มเติมคือจำนวนคน (ในแง่หนึ่งก็ถือว่าดี แสดงว่าทำ scalability จำนวนผู้เล่นมาดี)

พื้นที่เดินน้อยลง แต่ก็ไม่ได้รู้สึกว่าเบียดอะไรมากมายเพราะเอาจริงๆเกมนี้ก็ไม่ได้เดินว่อนไปมาเยอะแยะ เมื่อก่อนออกจะโล่งไปด้วยซ้ำ (อย่าลืมว่ามันเป็นเกมที่ทำแผนที่มารองรับ 7 คนตั้งแต่แรก) กลายเป็นว่าก็ดีนะเดินไปตีสะดวกดี

ในส่วนการ enlist ให้ความรู้สึกกระชับขึ้นเพราะต้องมองคนซ้าย ขวาแบบจริงจังกว่าเดิม ด้วยว่าพื้นที่มันเบียดขึ้นโอกาสจะเดินไปเจอผู้เล่นคนอื่น ที่ไม่ใช่คนข้างๆก็จะน้อยลง (ถ้าไม่ไปยึดอุโมงค์ หรือ factory) ส่วน encounter ก็อ่อนลงไปเพราะได้หยิบแค่ใกล้ๆนั้นแหละ

ความสามารถของเผ่าใหม่สองเผ่ามี concept คล้ายๆกันคือให้ผู้นำเดินไปวาง marker หลังจากนั้นก็จะเอาทหารเดินไปมาระหว่าง marker ได้ ส่วนรายละเอียดเพิ่มเติมก็ต่างกันไปตามเผ่า ตัวความสามารถคิดว่าพอดีๆไม่ได้โกงอะไร แต่คิดว่ามันน่าจะเก่งกว่านี้ถ้าเล่นคนน้อยลง

ความสามารถประจำเผ่าบางอันจะมีไทล์เอาไว้เปลี่ยนเวลาจำนวนผู้เล่นเปลี่ยนก็คิดว่าสมดุลย์ดี (เอาจริงๆไอ้ท่าพวกนี้ใช้กันแค่ 1-2 ครั้งทั้งเกมอยู่แล้ว)

จาก pace ที่เล่น ถ้าจะเล่น 6-7 คนควรเป็นวงที่เคยเล่นมาก่อนแล้วเท่านั้น (speed ปกติที่กลุ่มผมใช้ตอนเล่น 5 คนคือ 60-70 mins ถ้าใส่ 7 เป็นหมดคาดว่าก็คงจบที่ราวๆ 90 mins )

อยู่ๆก็มานึกแบบมโนๆหน่อยว่า เกมนี้อาจจะทำมา best 7 แต่แรกก็ได้ แต่ถ้าเปิดตัวมา 7 คนเลยเดี๋ยวแป๊ก กับคนจะบ่นว่าเกมนาน เลยใช้วิธีเปิดมาก่อน 5 คน พอคนเล่นเป็นกันเยอะแล้วค่อยออกตัวเสริม(ที่เป็นเกมเต็มแต่โดนตัดออก) มาใส่ทีหลังให้คนรู้สึก wow
