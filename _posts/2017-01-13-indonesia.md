---
layout: post
title: Indonesia - สร้าง-ส่ง-รวบ....กิจการ
author: sisada
image: assets/boardgames/etc/indonesia.jpg
categories: [board games]
tags: [thought, กบชอบ]
---
ตอนแรกเขียนไว้เป็น #thought ไว้ลง facebook แต่ยิ่งเขียนยิ่งยาว แต่ก็ไม่อยากปรับเป็น full review เท่าไรเลยออกมาเป็นบทความรีวิวที่มีทิศทางมั่วซั่วนิดนึง

Indonesia เกม economic ระดับขึ้นหิ้ง ที่พึ่งเอาพิมพ์ใหม่หลังจากขาดตลาดไปนาน ผมเองเคยทำ PnP เองกับเล่น online เมื่อประมาณสองปีที่แล้วมั้ง รอบนี้พึ่งได้ลองมาจับกระดานจริงๆครั้งแรก
ขอสรุปสั้นๆก่อนไปต่อ คือผมคิดว่าเกมนี้เหมือน **"เพชรที่จมอยู่ในบ่อโคลน"**


### "แกนเกมเรียบง่าย คือผลิตสินค้าไปขายที่เมืองผ่านเส้นทางเดินเรือ จบเกมตังเยอะสุดชนะ"


บริษัทในเกมนี้แบ่งเป็นสองแบบ อย่างแรกคือบริษัทผลิตสินค้ามี 5 ชนิดโดยทั่วไปแล้วนอกจากราคาขายที่ไม่เท่ากันแล้วก็ไม่มีอะไรต่าง กับบริษัทเดินเรือที่เอาไว้เป็นตัวกลางรับส่งสินค้า

เฟสในเกมค่อนข้างคลีน พอประมูลเทิร์นเสร็จถึงตาใครมีบริษัทอะไรในมือก็ activate บริษัทนั้นให้หมด บริษัทสายผลิตก็สร้างของมาแล้วก็เอาใส่เรือลำเลียงไปส่งเข้าเมือง ขายของเสร็จได้ตัง พอได้เงินมาก็ต้องเอาไปจ่ายเจ้าของเรือเป็นค่าขนสินค้า (เราถือทั้งคู่ก็ได้) บริษัทเรือก็จะเอาเรือไปวางตามน่านน้ำขยายเส้นทางไปรับสินค้า แต่ก็ไม่อยากให้มันใกล้เมืองเกินไปเพราะจะได้ค่าต๋งน้อย เลยวางให้มันอ้อมๆหน่อย หรือบางทีก็ไม่ต่อให้แม่มเลย บังคับให้คนอื่นต้องหาทาง "ซื้อ" บริษัทเราไป เค้าจะได้เอาไปใช้งานต่อสะดวกๆ

นอกจากเมืองจะรับของได้จำกัดแล้ว เรือก็ยังขนของได้จำกัดด้วย คนเล่นก่อนจึงได้เปรียบ เกมนี้เลยประมูลกันโหดใช้ได้ เพราะถ้าส่งของทีหลังโอกาสที่เรือจะเต็มจนขนของไม่ได้ หรือว่าเมืองปลายทางรับของครบแล้วมีสูงมาก

ในแต่ล่ะตาของเกมนี้ผู้เล่นจะได้สิทธิ์ในการ upgrade technology ได้หนึ่งครั้ง แต่ล่ะอันก็เต็มไปด้วยตัวเลือกปวดใจเพราะอยากได้ทุกอย่าง แต่ดันเลือกได้แค่อันเดียว ได้แก่
* **บอกเลขประมูลเท่าไรคูณไป x เท่า** : มีผลอย่างมากเวลาประมูลเทิร์นเพราะขยับตัวคูณที คนที่อยู่ระดับล่างกว่าแทบสู้ไม่ได้
* **เพิ่มสิทธิ์ในการถือบริษัทเพิ่ม** : จำนวนบริษัทเยอะก็ยิ่งดีนะ เพราะเปิดได้ฟรีไม่เสียตัง
* **สิทธิ์ในการประกาศควบรวมกิจการ** : หนึ่งในคีย์หลักของเกม เพราะเอาไว้ประกาศให้ บริษัทสองเจ้ารวมร่างกัน
* **ศักยภาพในการขยายพื้นที่** : ยิ่งเยอะก็ยิ่งขยายพื้นที่ให้กับบริษัทได้เร็ว
* **เพิ่มขนาดท้องเรือ** : ทำให้เรือทุกลำที่เรามีขนสินค้าได้มากขึ้น


ที่สนุกคือหลายๆครั้งผู้เล่นสายผลิตของต้องยอมเสียสิทธิ์ upgrade ของตัวเองเพื่อ **"ช่วย"** เพิ่มขนาดท้องเรือให้บริษัทคู่ค้าฟรีๆ เพราะไม่งั้งจะส่งของไม่ได้

### จุดเด่นจริงๆของเกมนี้ก็คือการ"ควบรวมกิจการ"


บริษัทชนิดเดียวกันในเกมสามารถถูกจับรวมเป็นบริษัทเดียวกันได้ ผู้เล่นที่มี "สิทธิ์ในการประกาศควบรวมกิจการ" ระดับสูงพอจะสามารถประกาศให้สองบริษัทรวมกัน แล้วการประมูลก็จะเกิดขึ้น ขั้นตอนนี้ผู้เล่นทุกคนที่มี "สิทธิ์ในการถือครองบริษัท"เหลือจะสามารถร่วมประมูลได้ทุกคน(พูดอีกอย่างก็คือมี slot ว่าง) หลังจบประมูลเงินก็จะถูกแบ่งไปยังเจ้าของเดิม ข้อดีของเกมนี้คือมีการการันตีราคาขั้นต่ำเท่ากับราคาทุน ทำให้ไม่มีการประมูลกดราคาขาย

จังหวะควบรวมกิจการเกมนี้สำคัญมากเพราะเป็นทั้งการ
* **"ขาย"** เพื่อทำแต้ม (เกมนี้นับที่เงินอย่างเดียว มูลค่าบริษัทไม่มีความหมาย)
* **"ซื้อ"** เพื่อเพิ่มศักยภาพในการดำเนินธุรกิจ
* **"เพิ่ม"** พื้นที่ว่างเอาไว้เปิดบริษัทอื่นเพิ่ม แล้วก็
* **"ทำร้าย"** ช่องทางหาเงินของผู้เล่นคนอื่น


จังหวะตรงนี้ของตัวเกมสนุกมาก(คือชอบมากกกกกกกกกกกกก) การจับจังหวะควบรวมบริษัท การเลือกขยายบริษัททำออกมาได้เรียบง่ายแต่ว่าลึก มีการขัดขา การมองเส้นทางการค้าที่สนุกมาก เป็นเกมดีๆแบบที่ถ้าพลาดก็ไส้แตก (แนวทางการส่งสินค้านี้ได้รับการพัฒนามาอีกใน The Great Zimbabwe ตามด้วย Food Chain Magnate) แต่ข้อเสียที่หนักหนาจนพูดได้เลยว่า**"ห่วยแตก"** (ในมุมมองสำหรับฉบับเอามาทำใหม่) คือการใช้ component กับการขาดการประยุกต์ใช้ user interface ตามแบบบอร์ดเกมสมัยใหม่


### "Gameplay ขั้นเทพ แต่ในฐานะเกม Reprint แล้วถือว่าสอบตก"


ขอย้ำจุดประสงค์ในการบ่นอีกที ประเด็นคือเกมนี้เป็นฉบับพิมพ์ใหม่หลังผ่านไปหลายปี สมควรเป็นอย่างมากที่จะต้องได้รับการ "**พัฒนา"**ให้ดียิ่งขึ้น

**อย่างแรก**: ที่เห็นตั้งแต่ทำออกมาครั้งแรก คือพื้นที่วางไทล์การผลิตสินค้ามีขนาดไม่เท่ากัน เล็กบ้างใหญ่บ้างตามรูปทรงพื้นที่ ปัญหาคือหลายๆที่ช่องที่ว่าดันเล็กกว่าไทล์ ทำให้เวลาวางต้องเบียดๆกันจนล้นทับกันมั่วไปหมด คือไม่จำเป็นต้องให้แผ่นที่มัน "สมจริง" ขนาดนั้นก็ได้ป่ะ?

**อย่างที่สอง**: คือไทล์เรือทำมาใหญ่ไปไหน (อันเก่าเป็นเป็น token เรือไม้อันเล็กๆ) พอวางในน่านน้ำบางพื้นที่แค่อันเดียวแล้วมัน "**ล้น**" หว่ะครับ แล้วเกมนี้น่านน้ำนึงมันวางเรือได้หลายลำ กูต้องมาดูอีกว่าไอ้ที่วางตรงนี้อยู่ตรงน่านน้ำไหนเพราะหลายๆครั้งมันจะเกยๆกัน พูดประโยคเดิม คือไม่จำเป็นต้องให้แผ่นที่มัน "สมจริง" ขนาดนั้นก็ได้ป่ะ?

**อย่างที่สาม**: คือวิธีที่เกมใช้บอกระดับเมืองทำมาเป็นเม็ดแก้วสีๆ คือมันสวยอ่ะใช่ แต่มันไม่ functional ต้องมาดูอีกว่าเมืองสีไหนรับของได้เท่าไร คือตอนนี้มันยุคไหนแล้ว......

**อย่างที่สี่**: ชิ้นไม้บอกสินค้าอันใหญ่โคตรพ่อที่ใช้ประโยชน์ไม่ได้นี้เอามาทำไมว่ะครับ?

คืองี้ระบบการส่งสินค้าในเกมจะเริ่มจาก
1. พลิกไทล์ production เพื่อบอกว่าผลิตแล้ว
2. เอา token ไม้ (ชิ้นใหญ่โคตรพ่อ) ไปวางไว้ตามเรือที่เราใช้ในการเดินสินค้า
3. พอส่งไปถึงเมืองปลายทางก็ต้องวางสินค้าไว้เพื่อให้รู้ว่าเมืองนี้รับสินค้าเต็มโควต้าหรือยัง
4. วนกลับไปข้อ 1 จนกว่าจะส่งไม่ได้


ถ้าดูในรูปคุณจะเห็นเลยนะว่ามัน"**โคตร....รก"**!! ดูไม่ออกเลยว่าจะส่งของได้อีกกี่ชิ้นเรือลำไหนเป็นของใคร(เพราะโดนไม้บัง) แล้วจุดที่จะบอกว่าเมืองรับสินค้าได้แค่ไหน(เพราะเมืองรับสินค้าได้จำกัด)ก็ไม่มีนะ ต้องวางไม้กองไว้แถวๆนั้นแหละ........


### "บ่นไปงั้ง ชวนก็เล่นนะ.....เกมสนุกเลยใจง่ายนิดนึง"


ที่บ่นแบบขัดใจเยอะๆนี้เพราะผมเล่นตัว PnP ที่ทำแผนที่สะอาดตา มีตารางพิมพ์บนกระดานสวยงามด้วยว่าเมืองนี้รับของชนิดไหนไปแล้วกี่ชิ้น เรือส่งไปแล้วแค่ไหน แล้วจาก design นั้นผมเห็นเลยว่าเกมมันมีศักยภาพที่จะต่อยอดให้มันใช้งานได้ง่ายกว่านี้อีกหลายเท่า กระดาน PnP ทำมาดีมากแบบที่คุณไม่ต้องใช้ token ไม้สีหรือทรงที่แตกต่างกันเลยใช้แค่ token กลางๆแบบเดียววางให้ตรงช่องสีบนแผนที่เท่านั้นเอง แก้ปัญหาได้ง่ายแล้วก็ฉลาดมาก

กลายเป็นต้นทุนเพิ่มมาเยอะแยะเพราะ token ไม้ชิ้นใหญ่ๆที่ใช้ประโยชน์ไม่ได้เลย สู้ไปออกแบบ graphic ใหม่ให้มันดีกว่านี้จะดีมาก คือตัวอย่างดีๆมีเยอะแยะไม่ยอมเอามาใช้ เอางบไปลงผิดที่มากๆ

ถ้าคุณนับว่าการมางมๆกองชิ้นไม้ที่กองๆกันว่าตรงไหนส่งได้ไม่ได้ว่าเป็นส่วนหนึ่งของเกม ก็ถือว่าเป็นโชคดีของคุณเลย เพราะได้สนุกสองเด้ง (พอดีไม่ใช่สำหรับผมอ่ะนะ คือมันไม่ใช่การหามองรางหาทางแบบ Age Of Steam นะ อันนี้มันบังกันรกมาก)

คือผม**ชอบมาก**นะเกมนี้ชวนเมื่อไรก็เล่นแน่ๆความสนุกระดับเหรียญทองแต่เจอ"วิธีการใช้" component ที่ออกแบบมาระดับทีมชาติไทยจะไปบอลโลกนี้ทำเอาความสนุกโดนบดบังไปเยอะ แนะนำให้หา cube อื่นกับโหลดกระดาน redesign จาก bgg มาใช้แทน

อยากจะได้เพชรก็ต้องยอมเปื้อนโคลนกันหน่อย