---
layout: post
title: Tokyo Highway
author: sisada
image: assets/boardgames/etc/tokyo-highway.jpg
categories: [board games]
tags: [bite size, กบโอเค]
---
Tokyo Highway เป็นเกมเล็กๆเล่นเพลินๆใช้เวลาไม่นาน เล่นได้สองคน ไอเดียของเกมมาจากการจับเอาบรรยากาศการสร้างทางด่วนในโตเกียวที่แสนจะสลับซับซ้อนออกมาเป็นเกม ระหว่างเล่นผู้เล่นสองคนพยายามสร้างทางด่วนของตัวเอง (ถนนใครถนนมัน) ให้วิ่งวนเวียนตัดข้ามหรือลอดผ่านถนนของอีกฝ่าย เพราะทุกครั้งที่เราสามารถทำได้เราจะได้วางรถสีของเราไปบนถนนที่เราสร้าง และเกมจะจบลงเมื่อฝ่ายหนึ่งลงรถได้ครบทุกคัน

ในเกมนี้ผู้เล่นสองฝ่ายจะมีถนนที่หน้าตาชวนให้คิดว่าตอนออกแบบต้องเกิดระหว่างศึกดวลไอติมเป็นแน่เพราะหน้าตาเหมือนไม้ไอติม กับแท่งไม้ทรงกลมที่จะทำหน้าที่เป็นตอม่อของทางด่วน แต่ล่ะตาผู้เล่นจะต้องวางถนนต่อจากตอม่อเดิมไปยังตอม่อใหม่ที่สูงหรือต่ำกว่าเดิมหนึ่งระดับ ถ้าลอดหรือข้ามถนนอีกฝ่ายได้ก็จะได้วางรถ แต่ถ้าระหว่างนั้นเราเผลอไปทำชิ้นส่วนของอีกฝ่ายล้มเราจะต้องเสียตอม่อที่มีจำนวนจำกัดของเราไปให้อีกฝ่ายตามจำนวนชิ้นที่เราทำร่วง เกมก็สั้นๆง่ายๆแค่นี้แหละ จะมีกติกาเสริมให้ถ้าอยากให้ยากขึ้นอีกนิดโดยการวางตอม่อพิเศษที่จะทำให้เราสามารถไม่ต้องสนใจเรื่องระดับความสูงหนึ่งระดับ แต่จะสูงหรือต่ำเท่าไรก็ได้

บางเกมความสนุกแบบหนึ่งก็คือไม่ใช่ตอนที่วางแล้วชนะ แต่เป็นที่ฝ่ายตรงข้ามขยับถนนร่วงแล้วพยายามแก้แล้วก็ร่วงอีกจนขอล้มกระดาน ติดเล็กๆตรงรูลเขียนบัดซบไปหน่อยเหมือนพิมพ์ภาษาญี่ปุ่นใส่ google translete เอามาเกลานิดหน่อยแล้วตีพิมพ์ฉบับอังกฤษเลย กับพอเล่นไปซักพักจะแอบมองไม่ค่อยออกว่านี่มันถนนใครเพราะวิ่งวนกันวุ่นไปหมด น่าจะทำแท่งไอติมเป็นสีๆของใครของมันไปเลยแต่เนื่องจากเกมมันแนวขำๆเลยไม่รู้สึกว่าเป็นเรื่องใหญ่อะไร

คิดว่าเป็นเกมอารมณ์เล่นสองคนฆ่าเวลารอเพื่อนบนโต๊ะกาแฟที่เพลินดี เล่นเสร็จแล้วถ่ายรูปสวย เกมนี้เพื่อนซื้อมาจากญี่ปุ่น แต่ก็เห็นขายอยู่ใน bgg store เหมือนกัน

update: เกมนี้มีตัวเสริมให้เล่นได้สามสี่คนด้วยนะ แต่ยังไม่เคยลอง

