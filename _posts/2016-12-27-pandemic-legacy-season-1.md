---
layout: post
title: Pandemic - Legacy Season 1
author: sisada
image: assets/boardgames/etc/pandemic-s1.jpg
categories: [board games]
tags: [bite size, กบเฉย]
---

เป็นความคิดหลังจากเล่นไป1/3 ของเนื้อเรื่องทั้งหมด (เล่นช้ากว่าชาวบ้านเยอะเลย)

ผมยังคิดอยู่เหมือนเดิมว่า ระบบการหลักเล่นของ pandemic ค่อนข้างน่าเบื่อแล้วก็ไม่ได้สนุกตื่นเต้นอะไรเป็น simple puzzle ที่แก้ได้ด้วยผู้เล่นคนเดียว ระบบ co-op ของเกมนี้ fake มากเพราะ optimal path มันเห็นชัดอยู่แล้ว (ผมไม่ได้บอกว่าระบบมันแย่นะ แค่ผมไม่ชอบแนวคิดเอาเกม solo มาแบ่งงานเป็น co-op)

แต่พอใส่ระบบ Legacy เข้ามาแล้ว รู้สึกว่าเกมมันก็สนุกดีหว่ะ!!

ทำไมล่ะ? อะไรให้ระบบนี้ ทำให้เกมมันเจ๋งขึ้นขนาดนั้น?

สำหรับผมก็คือ เพราะว่า "**การเอาชนะไม่ใช่ปัยจัยหลักอีกต่อไป**"

เกมนี้ไม่ว่าเราแพ้หรือชนะเรื่องก็เดินไปข้างหน้า ชนะก็ดี แพ้ก็...เอาน่าไว้แก้มือเกมหน้า มันเหมือนกับเรากำลังดู TV series ที่เราอยากรู้ตอนต่อไปว่าจะมีไรอยู่บ้าง กล่องที่ปิดอยู่จะมีอะไรอยู่ข้างในนะ เนื้อเรื่องจะเดินไปในทางไหน

ในขณะที่ตัวเกมแบบดั้งเดิม ด้วยความที่จบในรอบเดียวสิ่งที่คุณอยากทำก็คือ**ชนะ** ตัวเลือกให้เล่นเลยเหลือไม่เท่าไร บางทีดวงไม่ดีเดาไม่ถูกเมืองก็จบเกมแบบเซงๆไป

พอเราไม่ถูกจำกัดในกรอบของการเล่นรอบเดียวที่ต้องชนะเท่านั้น ความผิดพลาดก็จะกลายเป็นเรื่องสนุกให้คุยกันในรอบต่อๆไป "เพราะตาที่แล้วไปแกไปทำ yyy รอบนี้เลย zzz เลยเห็นป่ะ!" อะไรทำนองนั้น

คือเป็นประสบการณ์ที่ดีนะ คิดว่าคนเล่นบอร์ดเกมควรมาสัมผัสซักครั้ง
