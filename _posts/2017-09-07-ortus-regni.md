---
layout: post
title: Ortus Regni - ขับขานโลกยุคกลาง
author: sisada
image: assets/boardgames/etc/ortus-regni.jpg
categories: [board games]
tags: [thought, กบเฉย]
---
การ์ดเกมว่าธีมว่าด้วยการสู้รบสร้างอาณาจักรในอังกฤษยุคกลาง จุดเด่นคือภาพงานอาร์ทของการ์ดที่สวยงามไม่มีอะไรมาบดบัง (ไม่มีทั้งตัวหนังสือและสัญลักษณ์ใดๆ)

รูปแบบเกมจะเป็นแบบ LCG ซื้อชุดเดียวเล่นได้เลยทุกคนมีการ์ดเหมือนกัน กล่องหลักเล่นได้สองคน แต่ถ้าซื้อกล่องเสริมแบบเพิ่มคนมีสองกล่องก็จะเล่นได้ 4 และ 6 คนตามลำดับ (ตัวเสริมแบบเพิ่มชนิดการ์ดเห็นใน BGG Listing แต่ยังไม่เห็นทำออกมาขาย) ไอเดียคือเราจะเป็นเจ้าของดินแดนต้องไปตีดินแดนฝ่ายตรงข้าม ตัวเกมมีการ์ดให้เราเลือก 15 แบบ อย่างล่ะ 6 ใบแต่เราจะเลือกมาจัดสำรับแค่ 24 ใบเท่านั้น

แนวทางการเล่นมีหลายแบบแต่แบบที่เรียบง่ายสุดคือการส่งทหารไปตี ระบบของเกมนี้จะเริ่มจากการที่เราต้องลงการ์ดดินแดน เพื่อที่จะได้จั่วทหารจากกองกลางมาไว้กับตัว จากนั้นเมื่อพร้อมก็จะส่งทหารไปโดยมีข้อแม้ว่าเราจะต้องมีดินแดนคอยผลิตอาหารมาเลี้ยงกองทัพเราระหว่างตี หรือจะเล่นสายการเมืองที่เน้นทำลายการ์ด/ปล้นการ์ดฝ่ายตรงข้าม หรือจะเน้นสายดวงเปิดการประลองขี่ม้า(ใช้ระบบเปิดการ์ดคล้ายๆ poker นิดนึง) หรือจะใช้วิธีตั้งป้อมแล้วส่งทูตไปหานักรบไวกิ้งมาบุกตีฝ่ายตรงข้ามแทนเราก็ได้ แต่ล่ะแบบเท่าที่ลองเล่นก็มีข้อดีข้อเสียที่คิดว่าค่อนข้างสมดุลย์ดี ขั้นตอนการตีมีเลเยอร์ของโชคอีกชั้นคือจะมีการเปิดการ์ดผลลัพธ์ว่าจะเป็นต่างฝ่ายต่างได้ทำความเสียหายหรือว่าเป็นแค่ฝ่ายใดฝ่ายหนึ่งได้ทำอยู่ฝ่ายเดียว (แบบตีฝ่ายเดียวมีจำนวนน้อยก็จริงแต่ก็มีผลเยอะเหมือนกัน)

ระบบที่ผมยังคิดไม่ออกว่าดีหรือไม่ดีคือ NPC ที่เป็นนักรบไวกิ้งที่จะทำงานทุกๆตาที่ผู้เล่นทุกคนเล่นจบตา ในเกมจะมีถุงหนังที่ใส่หมากสีของผู้เล่นเอาไว้คนล่ะอันถ้าใครจั่วได้คนนั้นก็จะได้ควบคุมไวกิ้งไปตีฝ่ายตรงข้าม ระหว่างเกมสามารถส่งการ์ดเพื่อเพิ่มจำนวนหมากที่ว่าได้ แต่ว่าตัวเกมเท่าที่เล่นสองคนไวกิ้งนี้ค่อนข้างโจมตีแรงคือถ้าดวงดีได้ควบคุมไวกิ้งรัวๆแล้วก็แทบจะชนะเลย คิดว่าถ้าเล่นซัก 3-4 คนอาการนี้อาจจะหายไป หรือเกมอาจจะมีกลยุทธ์อีกหลายอย่างที่ผมยังทดลองไม่หมดก็ได้

เป็นเกมที่ กติกาไม่ได้ซับซ้อนอะไร แต่กว่าจะสอนให้เข้าใจวิธีเล่นกันได้ค่อนข้างลำบากเพราะการ์ดมันไม่มีตัวหนังสือซักอัน แถมแต่ล่ะอันก็มีวิธีใช้หลายแบบ คือกว่าจะก้าวข้ามเรื่องกติกา ไปเจอความลึกของเกม ผมคิดว่าคนส่วนมากน่าจะถอดใจไปก่อนแล้ว แต่พอเล่นเป็นก็ถือว่าเพลินดี ดวงเยอะพอดู แต่ผมเข้าใจว่าอยู่ในระดับการ์ดเกมทั่วไป คือการจัดสำรับกับฝีมือก็มีผล แต่โชคก็ยังเป็นตัวละครที่มีส่วนในการเล่นเยอะอยู่ดี ความรู้สึกรวมๆเหมือนเล่น HeartStone (Desktop/Mobile) ในฉบับที่เล่นได้แค่ตาล่ะหนึ่งแอ๊คชั่น ที่น่าสนใจคือถึงแม้การ์ดจะน้อยชนิด แต่กลับสามารถรูปแบบการจัดสำรับได้เยอะมาก ส่วนหนึ่งก็มาจากจำนวนสัดส่วนการ์ดที่หลากหลายกับการที่การ์ดสามารถใช้ได้หลายแบบ

ที่ไม่ชอบมากๆเลยคือการ์ดใส่ซองแล้วเก็บไม่ได้ แถมถาดไม้ที่ให้มาถ้าใส่การ์ดแล้วจะปิดฝาไม่ได้ทำให้ต้องรื้อการ์ดออกมาเก็บไว้ก่อนเอาใส่กล่อง คือกูงงมากออกแบบบ้าอะไร เป็นเกมที่บอกไม่ถูกว่าชอบไหม แต่ที่แน่ๆกดเล่นในคอมตอนไม่มีอะไรทำก็ถือว่าเพลินดี (แต่เล่นกับคนแล้วแอบมีหงุดหงิดเยอะเหมือนกันเวลาการ์ดไม่เข้ามือ) คือจริงๆถ้าเกมมันสอนง่ายกว่านี้ผมคิดว่าน่าจะได้กางบ่อยๆเล่นฆ่าเวลารอเกมอื่นได้ แต่พอดีเกมมันสอนยากไปหน่อยเพราะลูกเล่นมันเยอะแต่ดันไม่มีมีบอกตรงๆในการ์ด

> 
> [**Thought** เป็นหมวดว่าด้วยความคิดเห็นสั้นๆเกี่ยวกับเกม ยังไม่เป็นรีวิวเต็มตัว]
> 
> 
> 

