---
layout: post
title: New Angeles
author: sisada
image: assets/boardgames/etc/new-angles.jpg
categories: [board games]
tags: [bite size, กบโอเค]
---

New Angeles เป็นเกมที่เอาโครงสร้างระบบของ Battlestar Galactica มาทำใหม่ให้กระฉับ เข้าใจง่าย เดินเกมได้เร็วขึ้น เราเป็น CEO บริษัทยักษ์ใหญ่ที่ต้องคอย "ช่วย" กันบริหารจัดการผลิตให้เพียงพอกับความต้องการของเมืองในแต่ล่ะช่วง (แม้ปกติจะไม่ค่อยเล่นแนวอเมริกันเท่าไร แต่ผมชอบก็เล่น BSG นะ)

ใน New Angeles เราต้องคอยบริหารความพอใจของคนในแต่ล่ะเขต เพราะหุ่นยนต์ android ทำงานได้ดีจนคนตกงาน ทุกครั้งที่เขตนั้นผลิตของ คนก็จะไม่สบายใจจนอาจจะออกมาประท้วงจนไม่สามารถผลิตสินค้าได้อีก หรือถ้ามีอันธพาลคอยเดินเพ่นพ่าน ธุรกิจก็จะติดขัดจนผลิตของไม่ได้

เกมนี้มีคนชนะได้มากกว่าหนึ่งคน ระบบเป้าหมายของเกมเป็นแบบ "สุ่มคู่แข่งมาให้คุณหนึ่งคน ตอนจบเกมคุณต้องเงินเยอะกว่าคนนั้น" แต่ถ้าคุณได้เป็นฝ่ายรัฐบาลหน้าที่คุณก็คือการทำให้ค่า Threat ของเมืองเพิ่มสูงขึ้นจนคนอื่นแพ้แทน (ตามธีมคือเอกชนคุมไม่ไหวรัฐต้องมาควบคุมแทน) เป้าหมายเป็นแบบปิดไม่มีใครรู้ว่าคู่แข่งคุณคือใครถ้าบังเอิญได้รับแจกเป็นตัวเองเป้าหมายจะเปลี่ยนเป็นมีเงินมากกว่าใครก็ได้ 3 คนแทน

ระบบเกมโดยแกนก็ไม่ได้ยุ่งยาก แต่ล่ะรอบจะมีคนลงการ์ด action เพื่อบอกว่าจะทำอะไรกับเมือง จากนั้นก็จะมีคนอื่นมาเสนอ action ค้าน ผู้เล่นที่เหลือก็โว้ทกันว่าการ์ดของใครจะได้ทำ ระหว่างนั้นก็เป็นช่วงเจรจาซื้อขายเสียงกันไป แม้เป้าหมายจะมีร่วมกันคือผลิตสินค้าให้ตรงกันความต้องการของเมือง แต่เราก็อยากจะทำเงินระหว่างทางไปด้วย

จุดที่ทำให้ระบบแบบนี้เดินหน้าได้คือการ์ดมิชชั่นทำเงินในมือผู้เล่นแต่ล่ะคน แจกแบบกึ่งสุ่ม ผู้เล่นบางคนอาจจะทำเงินได้เยอะในรอบนั้นถ้ามีอันธพาลเยอะพอ พอตอนเจรจาเลยต้องพยายามไม่ลดจำนวนอันธพาลแม้ว่าเมืองจะผลิตของได้ลำบากหน่อย แต่ถ้าปล่อยเยอะไปค่า Threat ในเมืองก็จะเกินกำหนดจนเราเป็นฝ่ายแพ้ได้

ปกติผมไม่ค่อยเล่นเกมของค่าย FFG เพราะไม่ค่อยใช่แนว แต่เกมนี้ก็คิดว่าสนุกดี จะติดตรงวิธีคุยในเกมนี้ใช้ mindset ในการเล่นที่แตกต่างจากที่ผมใช้เล่นในเกมอื่นเยอะเหมือนกัน เพราะเราไม่ได้แค่ต้อง semi-coop หา optimal path แต่ต้องพยายามเล่นไปทาง sub-optimal เจรจาหากำไรระหว่างทางไปเรื่อยๆด้วย

จุดที่ไม่ชอบหลายๆส่วนรู้สึกว่า player aid น่าจะทำออกมาดีกว่านี้เพราะเวลา refer ว่าตัวไหนทำอะไรได้ต้องคอยมาเปิดคู่มือตลอดการต้องคอยมาตอบคำถามเดิมๆระหว่างเกมเลยค่อนข้างหงุดหงิดนิดหน่อย การ์ดที่เป็นรางวัลระหว่างรอบ ความสามารถค่อนข้างบาง แถมตัวหนังสือเล็กนิดเดียว เลยรู้สึกเสียเวลาอ่านเล็กน้อย อาจจะเพราะไม่รู้จักตัวละครในจักรวาล Android ของเกมนี้ก็ได้ ไม่เหมือนตอนเล่น BSG เลยไม่อิน แต่โลกของเกมนี้ก็เข้าใจง่ายพอควร

ถึงแม้จะชอบความรู้สึกกดดันมนุษย์ชาติจะล่มจมใน BSG มากกว่า(เยอะ) แต่อารมณ์ความเป็นเจ้าสัวนี่ก็ใช้ได้นะ